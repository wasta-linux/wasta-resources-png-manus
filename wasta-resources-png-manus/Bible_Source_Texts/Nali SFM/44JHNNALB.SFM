\id JHN- Nali Translation
\ide 65001 - Unicode (UTF-8)
\rem Copyright Information: For any non-Paratext use of this text, permission must be obtained from the copyright holder
\rem Original draft by ______. Final chapter (21 ) by _______in ______. Original typing by Jerry & Sue Pfaff.
\rem updated last on ________by Jerry Pfaff
\rem Paratext text entry by Louis Schulte - August 2012
\h JHN
\rem This is the Gospel of Johnin the Nali Language (Pwandrau dialect), Manus Island, Manus Province, Papua New Guinea.
\toc1 Jhn
\toc2
\toc3
\mt1
\c 1
\s1 John Sapta 1
\p
\v 1 Koluw- koluw itandrohonga melit masih ara kintayah mapwi, hapeko nongan ara iro. Pe nongan ara iorpolo Ngindrai, hapeko nongan ara Ngindrai i.
\v 2 Koluw-koluw nongan ara iropolo Ngindrai.
\p
\v 3 Paratesah Ngindrai ara imbusi melit masih pe isarayah. Pe handra melit kinsarayah kina hasai sai ara pwi. Pe melit isarayah ara nongan imbusi pe isarayah.
\v 4 Ngongan ara iro kili yiy, pe nganan ara ilengani hu kamai pe pihin.
\v 5 Nganan ara iyki nganan iya lokuhan, pe lokuhan ara kindrutuhi yiy pwi.
\p
\v 6 Ngindrai ara ipwandrisa ndramat hamou isarayah ngalan ara Yohanis.
\v 7 Pe isa para kipohowe nongan. Pe ipohowe nongan pe nongan para nganan, kiya kili hu kamai pe pihin hu kahalingi nongan tan pe hu kalohonganiy.
\v 8 Pe isa para kipohowe nongan. Pe ipohowe nongan pe nongan para nganan, kiya kili hu kamai pe pihin hu kahalingi nongan tan pe hu kalohonganiy.
\v 9 Nganan ara nganan ndrokonan andre kiyki nganan kiya kili hu kamai pe pihin, para yiy nakisa kol pwan.
\p
\v 10 Pwen nongan ara iripo kol pwan. Paratesah Ngindrai ara imangsani pwan, hapeko hu kamai pe pihin para kol pwan yihu kanituluwani hiyan tan ara pwi.
\v 11 Yiy ara kina ndroiyi kolon imwenen, hapeko yowen hu ara yihu kaniwiri yiy pwi.
\v 12 Hapeko kapa hu ndramat kawiri yiy, pe kalohongani ngalan, ara iya hiyan tahu; andre hu kasarayah noru Ngindrai.
\v 13 Husatayah noru Ngindrai ara ndreye Taman Tinan, andre iya yuwaso para nombuwe ndramat, ndre yuwaso ta ndramat ara pwi. Ngindrai mbukenana imbusi hu pe husarayah norun.
\p
\v 14 Pe nongan ara isarayah ndramat, isa iripo mwalinga rou. Worou kanime lang tan pwen, lang ara ata mbunah hamou opu Taman ipwandrisai isa. Koisirai tan pe kultuw ndrokonan ar ipep iro kili yiy.
\p
\v 15 Yohanis iyoh hu pe ipa toro; <<Ndramat ara koluw kupwai kinsata wawu pwen.Yo upa toro, <Ndramat andre kiro ndruwo, ara imuw isa kili yo. Paratesah, koluw ara iro tandrohonga kuntayah mapwi.> >>
\v 16 Koisirai ara ipep iro kili ndramat ara, pe koisirai atan ara imbusi hiyan isa kili tou masih.
\v 17 Paratesah; Ngindrai ara iyki nongan iya nima Mose. Hapeko Yesus Kritus ara worou tuwiri koisirai iyapolo kultuw ndrokonan.
\v 18 Hamou ndramat ara kininime Ngindrai ara pwi masih. Mbunah noru Ngindrai, pe yiy ara Ngindrai iro pakeh kili Taman, pe yiy o ipwaingani Ngindrai isa kili tou.
\s1
\p
\v 19 Hu Yutah huri Yerusalem pe pe hupwandisa hu Pris pe Lipai husa sike Yohanis toro; <<Wawu ara hiyeh ndrokonan?>>
\v 20 Pwen yiy iwong ngawan, pe kinkohoni nongan pwi. Ipwai ngawan ipa, <<Yo ara Kristus pwi yoh.>>
\p
\v 21 Pwen husike yiy; <<Tehentapeh ! andre wou Elisa ndre ?>> Pe ipa, <<Pwi yoh>> Pwen hupa, <<Andre wou mepo poropet mepo yowu topo longe yiy ?>> Pe ipwai paiwe ipa; <<Pwi yoh.>>
\p
\p
\p
\p
\v 22 Tehen torako hupwai iyatan, <<Wou hiyeh ? Yowu nakapaiwani nongan nepo hu ndramat hu pwandrisa wawu pe yowusa. Yo apatape iya kili wou mbukenan ?>>
\p
\v 23 /Pwen Yohanis ipa, <<Yo ara uya poho ndramat hamou iyoh iro yangiy o mwaihei, ipa; <<Kamwaniyani saya Yapan!>>Tehe poropet Yisaya kinpwai.
\p
\v 24 Yihu paresi hu pwandrisa hu ndramat ara pe husa. Pwen husa sike yiy,
\v 25 /<<Wou Kristus pwi, pe wou Elisa pwi yi, pe wou poropet ara pwi. Pwen paratesah anihi hu kamai pe pihin.
\p
\v 26 Pwen Yohanis ipwai paiwe ipa, <<Yo unihi hu ara iya ndran. Pe wawu ara tana wawu atan pwi.
\v 27 Pe ndramat ara andre kisa mwulan kili yo. Hapeko yo ara ndramat hiyan para kulombuli masikei para pwele ndrikan ara pwi.>>
\p
\v 28 Tandrohonga nongan ara isarayah iro Petani, ndran haroh para Yotan. Kol nepo yo unihi hu ndramat kamai pe pihin iro aliy.
\s1
\p
\v 29 Iya lang sih, pwen Yohanis inime Yesus irotokai iropo isa pe ipa, <<Akanime yiy ara noru meme isa Ngindrai. Yiy isa para kirapiyani mwomwan tahu ndramat kamai pe pihin para kol pwan.
\v 30 Ndramat nepo upwai isa kili wawu, upa, <<Hamou ndramat nakiro ndruwo, ara andre kiya mu kisa kili yo paratesah kultuw ara iro tandrohonga kuntayah mapwi.>>
\v 31 Yo ara tono tan pwi, hapeko usa para kunihi hu kiya ndran. Pe kipwaingani yiy ara ndramat para Yisrayeh.>>
\p
\v 32 Pwen Yohanis iwong ngawan ipa, <<Unime mwoiwan hayah itali paingan kinsa kol pwan tehe norukan tupohoweu pai, iya pe iho ndrita payan.
\v 33 Pe yo ara tono ata pwi, hapeko ndramat nepo ipwandrisa yo pe unihi hu ndramat kamai pe pihin iya ndran. Ipwai isa kili yo toro; Anime Mwoiwan Haiyan pe kiro ndrita ndramat hamou, ndramat ara andre kinhi ndramat kamai pe pihin kiya Mwoiwan Haiyan.
\v 34 Pe kunimei pwen pe kupwai: Pwen Yohanis ipa; Mbunah ara, ara noru Ngindrai.
\s1
\p
\v 35 Iya lang sih Yohanis irotine iyapolo hilu tisaipol malimou.
\v 36 Pe inime Yesus irorikai iya, pwen Yohanis ipa; <<Animei yiy ara noru meme ata Ngindrai.">>
\p
\v 37 Tisaipol malmou ara hilu hilingi pe hiro ndruwa Yesus.
\v 38 Pwen Yesu ipaiwani yiy pe inihi hilu tandruwan, pe ipwai iyata hilu ipa; <<Walu torakah sehe melit ?>> Pe hilu pwai iyatan toro; <<Rapai wou ata sehe seu ?>> Worou karapaiwani ngalan, toro Rapai ara ndramat para hanonou.>>
\p
\p
\v 39 Pwen Yesu ipwai toro iyata hilu, <<Walu kasanime.>> Pwen hiluya nime seu mepo iro aliy. Tandrohonga lang ara ko pe hilu toppolo yiy. Paratesah: Paramwandrai ara tehe mahahiu kinipiyah.
\p
\p
\v 40 Enturu ara nali Saimon Peturus; hilu hamou tahilu hilingi nongan ta Yohanis pe hilu tondruwa Yesu.
\v 41 Pwen iya kahi nalin Saimon Petrus, pe ipwai iyatan. Kunime yiy pwen, yiy ara Mesaya.>> Tukarapaiwani ngalan Mesaiya ara toro; Kritus.>>
\v 42 Pwen Enturu iyaiki Saimon iya kili Yesu, pe Yesu inime yiy pe ipa, <<Wou Saimon noru Yohanis. Kamulan ngalam ara Sipas. Karapaiwani ngalam toro; <<Peturus yiy ara pat.>>
\p
\s1
\p
\v 43 Iya lang sih, pe Yesu nakiya Kalili pe irapuhunani Pilip. Pe ipwai iyatan toro; <<Wou aro ndruwo.>>
\p
\v 44 Pilip ara ndramat para kol Petsaita. Pe yiy para kol ta Enturu hilu Peturus.
\v 45 Pwen Pilip irapuhunani Nataniyel pe ipatoro iyatan, <<Kunime ndramat koluw nepo Mose iratuluwi nongan tan iya pwahanou, pe hu poropet yihu ratuluwi nongan atan. Yiy ara Yesu para kol Nasaret, yiy ara noru Yosep.>>
\p
\v 46 Nataniyel ipwai iyatan ipa; <<Andre handra melit hiyan kisarayah Nasaret ndre ?>> Pilip ipwai iyatan ipa; <<Wou animei.>>
\p
\p
\v 47 Yesu inime Nataniyel isa kili yiy pe ipa toro; Kanimei yiy ara ndramat hamou para Yisrayel ndrokonan. Pe hape pwasoyou kinto kili yiy pwi.>>
\p
\v 48 Pwen Nataniyel ipwai iyatan ipa; <<Tehe tape pe wou apahasani yo ?>> Pe Yesu ipa, <<Pilip koluw kiniyoh wou mapu, pe wou aro ndroiyi kei pik hakou, tandrohongan ara yo unime wou."
\p
\p
\v 49 Nataniyel ihlingi nongan ara pe ipa, <<Namandran, wou ara noru Ngindrai. King tahu Yisrayel.>>
\p
\v 50 Pwen Yesu ipwai ipa; <<Yo upwai upa unime wou ara ndroiyi pik, tandrohongan ara wou alohonganiy ndre ? Kiyamulan andre anime melit Namandran.>>
\v 51 Pwen Yesuipwai iyatan paiwe ipa; <<Ndrokonan masih yo upwai sata wawu kanime hu angelou ta Ngindrai hu kaya paingan pe hu kasa pwan kili noru ndramat.>>
\c 2
\s1 John Sapta 2
\p
\v 1 Lang maroyoh ihipwen pe ndramat hamou imbusi namnam para yesou iro kol Kana nondriya kol namandran Kalili. Tina Yesu ara iro nondriya namnam para yesou aro yi.
\v 2 Pwen pe huyoh Yesu iyapolo hu yau tan, husa nime yesou ara.
\v 3 Tandrohongan aro waiyin ara ihipwen, pe tina Yesu ipwai toro; <<Hu ara wayin ara ihipwen masih.>>
\p
\v 4 Pwen Yesu ipwai iyatan, pihin; <<Andre kumbusi tesah kisa kili wou. Lenge ara mapu.>>
\p
\v 5 Tinan ipwai iyatahu ndramat para mbulen, <<Kapa kipo handra nongan kisa kili walu, ara akarondruwa tesah ipwai.>>
\p
\v 6 Tandrohongan ndrongoh manonoh pat iro yi, para nunu atahu Yuwis. Hu mwan ndran muruan parasih ara malngui pe matingui.
\p
\v 7 Pwen ipwai iyatahu, <<Akamwani ndran kiya ndrongoh.>> Pe kipep masih.
\p
\v 8 Pwen ipwai iyatahu ipa; <<Akatilingi hayah pe kawiriy kiya kili namandran para namnam.>> Pwen huwiriy iya.
\p ...
\v 9 Tandrohongan ara namandran para namnam ihinonou ndran aro kiyatah wayin, pe tanan pwi; huwiriy iro aleheh. Hapeko hu ndramat para mbulen hu mwani ndran ara tana hu. Pwen ndramat namandran para namnam iyoh ndramat namandran iyoh ndramat para yesou pe isa.
\v 10 Pwen ipwai iyatan ipa; <<Hu ndramat masih huyuk wayin mamu. Pe huro ndruwa hu ndramat mamu, pwen ihu kanyuk pe kaniyin pwen, hapeko huyuk mwomwan hape. Hapeko wou awasi wayen hiyan, pe mahapo awiriy isa.>>
\p
\v 11 Melit iye ara Yesu imbusiy imu iro Kana kol Kalili. Pe iyingani pwoke atan iya kili hu. Pe ihu yau tan hulohongani yiy.
\s1
\p
\v 12 Iyamulan para yesou Yesu iya pwan kol Kepaniyum, Tinam Nalim; pe yihu yau tan. Huro kol aro lang hayah.
\p
\v 13 lang namandran para hu Yutah hu totohun isarayah, pwen pe Yesu iya paingan Yerusalem.
\v 14 Nondriya yumwa pwahanou ara inime hurondron ndrohopwan, pe huro sousou mbulumwakau, meme, pe norkan. Pe inime huro tapaiwe singayaiy.
\v 15 Yesu ipwaingani maskei pe irayah tehe kamulan. Pe inime huro tapaiwe singayaiy i, tahu iyapolo keyau atahu yi.
\v 16 Pwen ipwai iyatahu ndramat huro sousou norkan ipa, <<Akawiri melit ata wawu masih pe wawu masih kayau. Wawu mbuna kambusi yumwa Tomo kirayah tehe yumwa namnam.>>
\p
\v 17 Hu yau tan hulohongani nongan handra ita nongan atan, <<Yo ara wungandra iya pwulu wum tam para kiro hiyan.>>
\p
\v 18 Hapeko hu Yutah hunimei pe hupwai iyatan hupa, <<Wou ayingani kultuw, pe yowu kapahasaniy tehe wou ara mangalam pe ambusi tora.>>
\p
\v 19 Pwen Yesu ipwai iyatahu ipa, <<Akaloiwani yumwa pwahanou pe andre lang maroyoh kupwiliy kimwiy.>>
\p
\v 20 Pe hu Yutah hupa; <<Hayou hangat pe anoh, hu pwuli yumwa pwahanou, pe apa lang maroyoh andre apwiliy kimwiy andre.>>
\v 21 Hapeko Yesu ipa wum ara ipwai iya nombuwen imwenen.
\v 22 Ara ipa kamulan andre Ngindrai kihingin yiy kiro ngat. lang aro hu yau tan hulongani nongan ta Ngindrai pe Yesu andre kirayah ndrokonan.
\p
\v 23 Yesu iro Yerusalen pe lang namandran ta Ngindrai imbusi hu Yisrayel huor hiyan. Pwen pe hu kamai pihin hunime melit imbusiy.Pwen hulohongani ngalan.
\v 24 Hapeko Yesu ara kinlohongani hu ara pwi.
\v 25 Paratesah yiy ara kini pahasani kultuw atahu ndramat pwen. Pwen pe kindrosi handra lohongai tahu ndramat hu kawong kiya lohongai tahu ndramat ara pwi. Hapeko kinpahasani ndriya hu ndramat pwen.
\c 3
\s1 John Sapta 3
\p
\v 1 Lang aro ndramathamou ngalan Niketemus, yiy hamou paresi; iya payan tahu Yutah.
\v 2 Pe ndramat aro ping isa kili Yesu pe ipwai iya tan, yiy ndramat para hinonou nongan. Tonowu Ngindrai ipwandrisa hamou ndramat hamou ndramat pwi, yiy andre kimbusi handra melit pwi.
\p
\v 3 Pwen Yesu ipwai ipa; <<Ndrokonan masih upwai isatam kapa Ngindrai hinto kili hamou ndramat pwi, yiy andre kimbusi handra melit pwi.>>
\p
\v 4 Pwen Niketemus ipwai iyatan tehe tape kapa hamou kimui, alahiy paiwe kapa kina parangoloh ? Andre kimui kiya ndriya tinan i pe kimwahiy.
\p
\v 5 Yesu ipwai paiwe ipa; <<Ndrokonan masih upwai isatam: Kapa ndramat kintayah howen kinandran pe Mwoiwan Haiyan pwi ? Ara andre kina nondriya hiyan ata Ngindrai pwi.
\v 6 Melit mepo sangim ikuniy ara sangim, hapeko melit mepo mwoiwam ikuniy ara mwoiwam.
\v 7 Mbuna wong soyon kiya melit mepo upwai isatam, Wou aiki ndriyam kiya kili Yesu.>>
\v 8 Nayah ara ita nondriya lohonge atan, pe imum iya hape-hape. Ahalingi ngasan, hapeko anpahasani iyau aleheh pe kina aleheh; ara pwi yoh. Tehen torako, hu ndramat husarayah iya Mwoiwan Haiyan ara tehen aliy yi.>>
\p
\v 9 Pwen Niketemus ara ipwai paiwe ipa; <<Tehen tapeh pe melit ara ngara kirayah toro ?>>
\p
\v 10 Pwen Yesu ipwai ipa; <<Wou namandran para Yisrayel, tehen tapeh pe anpahasani melit aripo pwi ?>>
\v 11 Ndrokonan yowupwai isatam yowupa melit yowu pahasaniy. Pe pohowe pe kanamei pwen. Hapeko wawuiki ndruwa wawu iya nongan yowu pohowei isa kili wawu.
\v 12 Kapa kupwai kisata wawu kiya melit para kol pwan, pe wawu kanlohonganiy pwi. Pe kupwai kiya melit para kol para yang, pe andre kalohonganiy tapeh ?
\v 13 Hamou ndramat kinto pwan pe kiya yang ara pwi, hapeko yiy iroyang pe isa pwan; pe noru ndramat opu.
\v 14 Koluw Mose isundrutiyani mwat iro yangiy o mwaihei. Tehen tprako andre hukasundritiyani noru ndramat torako.
\v 15 Pwen kapa hundramat masih kalohongani yiy, andre hu kanna mwomwan pwi. Pe andre hukoro hiyaan seitese.
\p
\v 16 Ngindrai iyki norun hamou opu isa kol pwan, pe koyun isikirani hu ndramat masi; kapa hiyeh kilohongani yiy andre kinna Mwoiwan pwi. Andre kiro hiyan lang sih tehe sih.
\v 17 Pwen Ngindrai ipwandrisa norun isa kol pwan para kiyki nopwaran kiytahu ndramat, ara pwi. Hapeko isa para kimbusi hu husarayah hiyan.
\v 18 Kapa ndramat kilohongani yiy, andre kikuni nopwaran ara pwi. Pe hamou ndramat kapa kilohongani ngala mbunah hamou noru Ngindrai.
\v 19 Pe ndroiyi nopwaran ara toro: Nganan kinsa kol pwan pwen, hapeko hu ndramat hunime lokuhan. Mbuwali hu nganan, paratesah kultuw tahu ara mwomwan.
\v 20 Pe kapa ndramat kimbusi kultuw mwomwan, ara husingani nganan. Paratesah mbuwali hu para hu kasarayah nganan. Paratesah kultuw atahu ara mwomwan.
\v 21 Kapa ndramat kimbusi kultuw ndrokonan, andre kisarayah nganan. Pwen pe hukanime hiyan, pe kimbusi mbulen pwokeyan ata Ngindrai.
\s1
\p
\v 22 Aro ihipwen Yesu iyapolo hu yau tan huyaharoh para Yutiya. Pwen pe iyapolo hu yau tan huya haroh pe hunihi hu kamai pe pihin.
\v 23 Yohanis ara inihi hu ndramat kamai pe pihin iro inon pakeh selim. Ndran soyon iro kol ara. Pwen hu kamai pe pihin ara huwiri nunu.
\v 24 Herot ara kiniki Yohanis kina kou mapu.
\v 25 Pwen nongan handra iro mwalinga hu yau ata Yohanis pe Yutah. Huro wong iya kultuw para nunu.
\v 26 Pwen hu yau ata Yohanis ara huya pe huyapwai iyatan, <<Namandran; ndramat koluw mepo iro polo wou haroh para Yotan, pe apohowe nongan iyatan; ndramat ara inihi hu kamai pe pihin. Pwen pe yihu masih ara huya kili yiy.
\p
\v 27 Pwen Yohanis ipwai ipa; <<Kapa Ngindrai ita paingan yang ara kiniyuk hamou handra melit pwi, pe yiy andre kuniwiriy ara pwi.
\v 28 Pwen pe wawu ara kanhilingi nongan koluw kunpwai pwen. Yo ara Kristus; hapeko Ngindrai ipwandrisa yo pe usamu iya kili yiy.
\v 29 Kapa hamou ndramat kiyesou kiya kili hamou pihin, pwen pihin ara ata ndramat mepo iwiri yiy. Pe yowe ndramat ara kirotine pe kihilingi pohon. Pe kipwes para kihilingi poho ndramat mahapo iyesou. Tehen torako pwesai andre kiya pwan.
\v 30 Pwen pe ngalan ara andre kirayah namandran, pe ngalan andre kiya pwan.
\p
\v 31 Iyau paingan pe yiy namandran iya melit masih. Kapa ndramat kirayah kol pwan ara ndramat para kol pwan. Pe kapa ndramat kiyau yang, ara iya namandran iya melit masih.
\v 32 Pwen pe iphowe nongan iya melit masih inimei pe kinhilingiy pwen. Hapeko hamou ndramat kiwiri ndre kimbultuwe nongan kinwong kinnaliy.
\v 33 Ndramat kimbultuwe nongnan, pe yiy kipa ehe kiya nongan ara, "Ngindrai ipwai iro Konaan masih.
\v 34 Ndramat mepo Ngindrai ipwandrisa yiy isa, ara isa pohowe nongan ta Ngindrai. Paratesah; Ngindrai kiniki mwomwna hape-hape ara pwi yoh.
\v 35 Pwen Taman ara inamili norun pe iyki melit masih iya niman.
\v 36 Kapa ndramat kilohonani norun, andre kiwiri kunuwen pa andre kiro hiyan seitesei. Pe kapa hamou ndramat kinto ndruwa poho norun pwi, pe kunuwen ara andre kinto hiyan pwi masih. Ndrinalokuh ta Ngindrai ita kili yiy torako
\c 4
\s1 John Sapta 4
\p
\v 1 Tandrohonga lang aro hu paresih hihlingi nongan handra toro: <<Yesus unihihu yau soyon, pe iramwaitini yohanis.>>
\v 2 Hapeko Yesus kinihi hu ndramat ara pwi. Hapeko hu yau tan opu ara hunihihu ndramat.
\v 3 Pwen Yesus tanan tehe hu paresih hukanhilong nongan tehe hu ndramat soyon iya kantayah yau tan. Pwen pe iro Yutah pe imwiy iya kalili.
\p
\v 4 Pwen pe iyau sai iya ndrokolo kol Samariya.
\v 5 Pwen isa kol namandran Samariya, hu pohowe ngalan Sina, pakeh pwan ta Yakop pe iykiy ita kili norun Yosep.
\v 6 Ngat si para ndran koluw Yakop italiwei iro pakeh kol. Pwen pe Yesus irikai pe sangin ipalat. Pwen ipwan pakeh ngilse ngat pe paramwandrai tehe ndrokolo lang songui pe luwoh.
\p
\v 7 Indrou pwi pihi Samariya pakisa mwendran, pwen Yesus ipwai iyatan para kiyin hape ndran.
\v 8 Pe hu yau tan ara hu kana sou hu namnam kana kol.
\p
\v 9 Pwen pe pihi Samariya ipwai iyatan ipa; <<Wou ara para Yutah, pe yo ara pihi Samariya tehetapeh pe apa ndran kisa pe nakuyin.>> Pihin ipa nongan aro iya, paratesah hu Yutah ara hukanoho susuye kinapolo hu para Samariya ara pwi masih.
\p
\v 10 Pwen Yesus ipwai ipa; <<Kapa tanam yukyuk iyau kili Ngindrai, pe kapa wou apahasani tehe ndramat kipwai isatam. Ndran kisa pe nakuyin, pwen apwai kinatan andre kihang wou ndran para mwomwan.>>
\p
\v 11 Pwen pe pihin ara ipwai iyatan ipa; <<Namandran, wou ara ndrongoh ara pwi yoh; pe ndran para mwoiwan andre kihipwen, pwen aleheh.>>
\v 12 Tumbu rou Yakop ara iyki ndran ngat aro ara isa kili rou. Pe yinyin ndran iyapolo norun hu pe mbulumwakau, meme pe meltan hu masih andre wou araimwaitini yiy ?>>
\p
\v 13 Pe Yesus ipwai ipa; <<Hu ndramat kayin ndran iye andre ndran pwi.
\v 14 Hapeko kapa hamou ndramat kiyin ndran iye naku hang yiy, andre koyun ara kini pwasau pwi masih. Nakuhingni yiy ndran iye,andre kirosuw ndriya lang masih. Pe ndran iye lang masih pe andre kiro suw pe kirosuw pe kiyki mwoiwan andre kiro hiyan seitesei.
\p
\v 15 Pwen pihin ipwai iyatan ipa; "Ndramat namandran ahang yo ndran ara. Pe andre kunsa iye para mwendran.
\p
\v 16 Pwen Yesus ipwai iyatan toro, <<Ayayoh nambuyum pe amui asa iye.>>
\p
\v 17 Pwen pihin ipwai ipa, <<Yo ara nambuyu pwi.>> Pwen Yesus ipa, <<Apwai apa nambuyum pwi, ara apwai ndrokonan masih.
\p ...
\v 18 Paratesah koluw ara nambuyum mayimou. Pe hamou mahapo atasura yiy; ara nambuyum ndrokonan pwi. Pe nongnam ara apwai ndrokonan.
\p
\v 19 <<Pwen pe pihin ipwai iyatan, ndramat namandran mahapo tonno wou ara poropet.
\v 20 Tumbu yowu hu ara ngara hu kaya totohun kaya ngondraon yoro. Pe kolo hu kaya totohun kayaliy ara ita Yerusalem.
\p
\v 21 Pwen Yesus ipwai iyatan ipa; <<Pihin alohongani yo. Kiyamulan langsi andre kisarayah andre wawu kantotohun kiya kili Tomo kiya ngondron, yoro ndre katotohun kiya Yerusalem.
\v 22 Hapeko wawu Samariya ngara katotohun kanelit nepo tana wawu pwi. Hapeko yowu Yutah ara ngara katotohun kiya melit yowu pahasaniy.Paratesah Ngindrai ipa yowu Yutah andre kayamu kiya mbulen para poya hu kamai pe pihin.
\v 23 Lengen para kinsa ara kinsa, pe mahapo ara kinsa pwen, pe andre hu ndramat hu totohun ndrokonan andre kiya kili Tomo kiya Mwoiwan pe melit ndrokonan. Pwen andre Tomo kikahi ndramat pe melit tora para kitotohun kiya kili yiy.
\v 24 Pe Tomo ar yiy Mwoiwan i. Pe kapa hamou ndramat kitotohun kiya kili yiy ara andre kitotohun kiya kili Mwoiwan ndrokonan.>>
\p
\v 25 Pwen pe pihin ipwai ipa; <<Yo tono Mesaiya andre kisa hu pohowe yiy ara Kristus. Kapa kisa, ara andre kipwai kisatorou kiya melit masih.>>
\p
\v 26 Pwen pe Yesus ipwai iyatan ipa; <<Yo iye, mahapo urpo wong isa polo wou.>>
\s1
\p
\v 27 Pwen pe ipa toro huyau tan hu mui. Pe ihulolohonge soyon para iwong iyapolo pihin. Hapeko hamou ndramat kipwai kiyatan ara pwi.>> Pwen pe nawiri sehe melit, ndre pwi, paratesah pe aro wong kiya kili yiy ?>>
\p
\v 28 Pwen pe pihin aro ara ipiyani ndrongoh tan, iro pe imui iya kol. Pe ipwai iyatahu kamai pe pihin.
\v 29 <<Wawu kasanime ndramat hamou. Pe melit masih koluw umbusi ara ipohowei topwei. Andre ndramat nepo Ngindrai kinpwai para kipwandrisa yiy kisa ?>>
\v 30 Pwen huro kol ara husa nime Yesus.
\p
\v 31 Tandrohonga lang aro, hu yau tan hu pwai iyatan hupa; <<Namandran ayan.>>
\p
\v 32 Hapeko ipwai iyatahu ipa; Namandran to hayah ara petana iripo wawu pwi.>>
\p
\v 33 Pwen hu yau tan huro wong mwalinga hu hupa; <<Andre hamou ndramat isahang yiy namnam ndre ?>>
\p
\v 34 Pwen Yesus ipwai iyatahu ipa; Namnam to ara toro: Yo urpo ndruwa lohongai ta hiye nepo ipwandrisa yo pe usa. Pe kupo mbuliyan kiyaha pwen.
\v 35 Pwen pe wawu hayei ara wawupa toro; Walah mahahiu itandron para wawu kalo namnam. Tupwai isa kili wawu; marawawu kihiselep kiya ndraipiyang. Kiniman pwen para kapo.
\v 36 Pe hu ndramat huropo namnam, ara hurowiri kene hu pe imbultani namnam iyaharong para Mwoiwan andre kiro hiyan seitesei. Torako hu ndramat kahasi namnam, andre hilu kapwes kiya harong.
\v 37 Torako pe nongan ara ndrokonan, ndramat hamou kihisi namnam kapiyang pe hamou andre kiwiri namnam paraliy.
\v 38 Pwen upwandrisa wawu kayapo namnam kaya piyang nepo wawu kanpombulen kinaliy pwi. Ndramat hamou imbulyani piyang. Pe hayah kayan kaya pe kawiri namnam hayah irayah pisingat atahu.
\s1
\p
\v 39 Pwen hu Samariya soyon iya huro kol huhilingi nongna pihin aro pe hulohongani Yesus. Paratesah pihin ipa; <<Ipohowe melit masih umbusiy koluw.>>
\v 40 Pwen yihu Samariya husa kili yiy pe hutotohun iya kili yiy, pe iro polohu. Pe lang malwoh ara huro kol ara.
\v 41 Pwen ndramat soyon iya huhilingi nongna Yesus pe hulohongani yiy.
\p
\v 42 Pwen hupwai iyata pihin ipa,; <<Yowu ara kanhilong nongan kinto kili wou ndre hamou ndramat. Pe yowu kalohonganiy tehe ndramat ara ko iwiri hu ndramat masih para kol pwan.
\s1
\p
\v 43 Lang malwoh ihipwen, pe Yesus iya kol Kalili.
\v 44 Yesus ipohowe nongan toro; <<Poropet ara ngalan kinto ndroiyi kol tan imwenen ara pwi.>>
\v 45 Pwen isarayah iya kili yiy. Pe yihu para Kalili hupwasani yiy para isa, paratesah huya totohun namandran iro Yerusalem. Pe hunime melit masih imbusi tandrohongan aro.
\p
\v 46 Pwen Yesus ara isarayah isa Kana ita Kalili. Kol aro ara irapaiwani ndran isarayah waiyin. Pwen pe ndramat hamou iyamu iya pahun ta king iro kol Kapeniyum norun sangin ingandri.
\v 47 Ndramat aro ihilong Yesus iro Yutiyah pe kina Kalili. Pwen iya kili Yesus pe isike yiy para kapwan Kapenayum pe kimbusi noru pakeh nakimat, kisarayah hiyan.
\p
\v 48 Pwen Yesus ipwai iyatan toro; <<Kapa wawu kanime kultuw handra-handra pwi, andre kanlohonganiy pwi.>>
\p
\v 49 Ndramat iya pohon ta king ipa toro iyatan ipa; <<Namandran asa pwan kileh matihisain noru kimat.>>
\p
\v 50 Pwen Yesus ipwai iyatan iap; <<Ayau norum ara mwalen.>>Pwen ndramat aro ihilingi nongna Yesus pe iyau.>>
\p ...
\v 51 Pwen iropo iya ndron, pe ndramat para mbuliya king irapuhunani yiy iro sai. Pe ipwai iyatan ipa; <<Norum ara ita mwalen.>>
\v 52 Tehen torako pe isike hu paratesah mwowman tan ara hiyan. Pe hupa; Pihe paramwandrai iroh mwamwa tan ihipwen.>>
\p
\v 53 Torako Taman ara tanan the pihe ko mwalingan ara Yesus ipwai iyatan ipa; <<Norum andre kiro mwalen.>> Pwen pe ilohonganiy tehe yowen hu ara tehen aliy.
\p
\v 54 Pwen ara iro yutiyah pe isa Kalili pe maporoluwoh Yesus imbusi kultuw iro Kalili.
\c 5
\s1 John Sapta 5
\p
\v 1 Pwen lang namandran para totohun tahu Yutah ara isarayah, pe Yesus iya Yerusalem.
\v 2 Iya Yerusalem pakeh karam namandran tahu para meme isarayah hupohowei karam ara ndran hakah iro aliy pe hupohowei iya nongna kol tahu Hipuru ara hupa; <<Petseta>>.
\v 3 Pwen wum para ngohongoh ara hu mwamwa ndramat soyon huro ara mara hu ara iyoh, ndrika hu ara mwomwan, pe ndruwi hu ara kinpwasau,*ara hu masih huro longe para ndran kimemeyeu.
\v 4 Tandrohongan angelou hamou ata Yapan iya nondriya ndran pe imemmewani ndran. Pe ndran ara imemeyeu ihipwen, pe ndramat iya nondriya ndran imu; konan mwamwa tan andre kihipwen tapeh, pe kingoh i
\v 5 Pwen ndramat hamou iro wum para ngohongoh hayou para mwamwa tan ara iho tingui pe androluwoh.
\v 6 Pwen Yesus ara inime ndramat ara iye matin pe ipahasaniy tehe ndramat ara, ara imwa ndrangan niwen iya. Pe Yesus ipwai iyatan ipa; <<Wou anamiliy para nasarayah hiyan ?>>
\p
\v 7 Pwen pe mwawma ndramat ara ipwai iyatan ipa; <<Ndramat namandran kapa ndran nakimememyeu, ara hamou ndramat kisoli yo pe kiyki yo kiya nondriya ndran ara pwi. Pe pakuya hapeko ndramat humu iya pe huraimwaitini yo.>>
\p
\v 8 Pwen Yesu ipwai iyatan ipa; <<Atine pe akuni nokum pe arikai ayau.>>
\v 9 Pwen indrou pwi sangi ndramat ara iya hiyan. Pe ikuni nokun itine pe iyau. Hapeko lang aro ara lang para ngohongoh.
\p ...
\v 10 Pe hu Yutah hunime ndramat ara pe hupa; <<Mahapo alang para ngohongoh. Pe nonombun para akuni nokum pe ahorikai tehen tora!>>
\p
\v 11 Hapeko ipa toro; <<Ndramat nepo kinna hiyan ye, ara ipwai iyatan toro; <Akuni nokum mahapo akuni nokum pe arikai pe ayau. > >>
\p
\v 12 Pwen pe husike yiy hupa; <<Sehe ndramat nepo ipwai isatam tehe, <Akuni nokum pe ayau ?> >>
\p
\v 13 Hapeko ndramat nepo kinna hiyan aro ara ipwai iyatan, paratesah ndrramat soyon huro kol aro; hapeko Yesus kinto pwi kiniyau.
\p
\v 14 Iyamulan Yesus iya ngilse yumwa pwahanou pe Yesus ipwai iyatan toro; <<Ahalingiy, mahapo anahiyan pwen. Pe mbuna mbusi mwomwan paiwe matisain nopwaran namandran kirayah kili wou.>>
\v 15 Pwen aro ara ipwai iyatahu Yutah ara ipa; <<Ndramat ara ko, ara imbusi yo pe usarayah hiyan, yiy ara Yesus o.>>
\s1
\p
\v 16 Tehen torako hu Yutah humbusi mwomwan iyata Yesus, paratesah imbusi melit iya lang para ngohongoh.
\v 17 Hapeko Yesus ara ipwai iyatahu ipa; <<Tomo ipombulen ipo isamanen mahapo pe yo upo mbulen i.>>
\v 18 Hu Yutah huhilingi nongan aro pe hupwes iya para karayi Yesus pe kimat, paratesah kinsingondriti lang para ngohongoh opwi yoh. Pe ipa; Tomo Ngindrai imwenen. Pe nongan ipwai ara isarayah tehe Ngindrai opu.
\p
\v 19 Pwen Yesus ipwai iyatahu Yutah ipa; <<Upwai ndrokonan masih isa kili wawu, mbunah ara kinmangse handra melit kina lohongai tan ara pwi. Inime Taman imbusi melit pe yiy tehen aliy yi, iro ndruwa Taman pe imbusi melit.
\v 20 Pwen Taman ara koyun isikirani norun, pe iyingani melit masih imbusiy. Pe iraimwatini mbulen namandra imbusiy.
\v 21 Pe Taman ara ihingini ndramat imat ara itine, pe tehen torako norun andre kihingini hu ndramat tehe yiykina nonga opu.
\v 22 Tomo ara kinohoiki hamou ndramat kina nongan ara pwi. Mbulen masih para hilingiya nongan ara kinna kili Norun.
\v 23 Torako kapa hu ndramat kasap ngala norum tehe husap ngala Taman. Pe kapa ndramat kinsap ngala norun pwi, ara kinsap ngala Taman pwi hiye ipwandrisa ipwandrisa yiy pe isa ?
\p
\v 24 <<Upwai ndrokonan isa kili wawu hiyeh kihilingi nongno, pe kilohongani Tomo ipwandrisa yo pe usa, ara ita mwalen seitesei. Pe andre kinna nongan ara pwi.
\v 25 Upwai ndrokonan isa kili wawu lang pakisa ara mahapo kinsa pwan. Pwen pe hu kamai pihin hu kamat andre hukahalingi poho noru Ngindrai. Pe hu kamai pe pihin kahalingiy andre hukoro mwalen.
\v 26 Pwen pe Taman ara mwalen pe iyki pwoke iya kili norun pe yiy ara mwalen i.
\v 27 Pe noru ndramat toroko Taman iyki pwoke para hu kamai pihin hu koro tine nongan para kultuw tahu.
\p
\v 28 Pwen pe wawu mbuna kalolohonge soyon kiya nongan to. Lang kisa hu kamai pe pihin masih hutora ngat andre hu kahalingi poho noru.
\v 29 Pwen hukatine ngat pe hukasa ngawan. Hu kamai pe pihin humbusi kultuw hiyan, andre hukatine pe hukoro mwalen. Pe hu kamai pe pihin hu kambusi kultuw mwomwan andre hukatine hapeko andre hukoro nongan, pe nongan kipwai tahu toro; wawu andre wawu koro mwomwan.
\v 30 Yesus ipwai toro; "Yo kunbusi handra lohongai kiya lohongai to ara pwi. Yo urondruwa nongna tomo pe uiki hu kamai pe pihin iya nongan. Pe nongan to ara imwenen, paratesah kunto ndruwa lohongai to ara pwi. Yo uro ndruwa lohongai ata tomo.
\s1
\p
\v 31 Kapa yo kupohowe handra nongan to, ara nongan to upohowei, ara mwaihei pe ndrokonan pwi.
\v 32 Hapeko hamou iripo, kipohowe mbulen pe kultuw to. Pe upahasaniy nongan upohowei ara ndrkonan masih.
\p
\v 33 Hapeko hamou iripo, kipohowe mbulen pe kultuw to. Pe upahasaniy nongan upohowei ara ndrkonan masih.
\v 34 Pwen yo kulolohonge pukeyan para ndramat kipohowe ndroiyi lohongai to ara pwi. Hapeko yo upa nongan tora.
\v 35 Yohanis ara tehe suwiy iyat pe ilengani hu ndramat. Pwen ndriya wawu kiya hiyan pe wawu kapwes hape kiya nganan tan.
\p
\v 36 Hapeko melit iramwaitini Yohanis, aniwong ngawan isa kili yo mahapo. Pwen imbusi mbulen Taman iyki isa pe umbuliyaniy topwei. Pe mbulen to uwong ngawan hiyan iya kili hu kamai pe pihin toro,Tomo ara ipwandrisa yo pe usa.
\v 37 Pwen Tomo ipwandrisa yo pe usa, pe iwong ngawan isa kili yo. Hapeko wawu kanhilingi poho hape pwi pe, pwi masih. Pwen andre wawu kanime upombulen hape pwi.
\v 38 Pwen pe nongnan andre kinto kili wawu pwi, paratesah wawu kanhilingi nongan ndramat Taman ipwandrisa yiy pe isa pwi.
\v 39 Pwen wawu lohongani nongan Ngindrai ita nongan tan ara iyki ngohan ita kili wawu lang sih. Tehen torako wawu kapohowei pe kapwaingani nongan ita nondriya nongan ta Ngindrai. Hapeko nongan ta Ngindrai iwong isa kili yo.
\v 40 Pe mbuwali wawu kasa kili yo pe kawiri kunwen.
\p
\v 41 Kahari ngala ndramat kiya kili hamou ndramat kiya nongnan ara pwi.
\v 42 Koisirai ta Ngindrai ara kinto ndriya wawu ara pwi.
\v 43 Yo usa ara iya ngala Tomo, pe wawu kaniwiri nongno pwi. Hapeko kapa hamou ndramat kisa kiya ngolo, ara kindrou pwi kiwiri nongan tan.
\v 44 Pwen wawu sap ngala wawu iro kili nali wawu kopu.. Hapeko ngala ndramat ara irayah iro kili Ngindrai hamou o. Tehen torako mbuwali wawu kawiriy. Torako pe wawu kalohonganiy tapeh ?
\p
\v 45 Pe wawu, wawupa ndre yo kurase wawu ara Mose. Ndramat mepo andre kisopwat wawu.
\v 46 Kapa wawu kahalingi nongna Mose, pwen andre wawu kalohogani nongno I. Paratesah iratuwe nongan to.
\v 47 Hapeko kapa wawu kalohongani nongan iratuluwiy, tehen tapeh pe andre wawu kalohongani nongan to ? >>
\c 6
\s1 John Sapta 6
\p
\v 1 Iyamulan Yesus iya ndras haroh para Kalili ngalan Taipiriyas.
\v 2 Pwen pe hu ndramat kamai pe pihin ara hinime mbulen namandran imbusiy, para itoholi ndramat hmwa pe iya hiyan. Tehen torako pe hurondruwan.
\v 3 Pwen Yesus ara iya ngondron paingan pe impwan iyapolo hu yau tan.
\v 4 Lang aro ara pakeh lang nonombun tahu Yutah nakisarayah.
\p
\v 5 Pwen pe Yesus ara maran isalti hu ndramat kamai pe pihin hu ara soyon iya husa kili yiy.
\v 6 Pe ipwan para kihinonou yiy. Hapeko yiy ara tanan tesah nakimbusi.
\p
\v 7 Pwen Pilip ara ipwai paiwe ipa, <<Kapa tukasowani ndrina nohun kilahi singayaiy malpou andre kinlaji hu ndramat soyon toro pwi.>>
\p
\v 8 Yau tan hamou ara ngalan Enturu. Yiy ara nali Saimon Peter ipwai iyatan ipa;
\v 9 <<Wihou hamou iripo iye ara ndrina nohun mayimah pe ni malimou ara iripo kili yiy. Hapeko kinlahi hu ndramat soyon toto pwi.>>
\p
\v 10 Pwen Yesus ipwai iyatan ipa; Akapwai kiyata hu kamai pe pihin para hu kampwan ndromwindriu ita haroh yoro. Pwen hu ndramat ara hu mwipwan ndromwoya hu ara toro mayipou (5,000)
\v 11 Hu masih humipwan pwen, Yesus ara iwiri ndrina nohun aro irawuloh iya kili Ngindrai pe iyki iya kili hu ndramat kamai pe pihin. Pwen imbusi torako iya ni malimou I. Pwen iyki iya kili hu yau imwenen lohongai atahu.
\p
\v 12 Pwen huyan pe nosu hu pe ipwai iyatahu yau tan ipa; <<Wawu kambultani ndriktike namnam ita ndron matisain kimwi mwaihei opu.
\v 13 Tehen torako humbultaniy pe hunihiy iya ndrop songui pe luhat, para ndritike ndrina nohun mepo hu ndramat huyan pe imwi.
\p
\v 14 Pwen hu ndramat kamai pe pihin hu neme kultuw imbusiy pe hupa; <<Ndrokonan masih yiy ara hamou poropet isa kol pwan.
\v 15 Hapeko Yesus tanan tehe yihu pakasa wasi yiy pe hupa kaiki yiy kiro king tahu. Torako pe yiy hamou opu imwiy iya ngondron I.
\s1
\p
\v 16 Pwen ipiyah hu yau tan hutuh huya ndras,
\v 17 Huya pe hungas iya ndroi pe hu sondriti ndras. Pe hu pakaya Kapenayum, hapeko ping pwen pe Yesus ara kinsa mapu.
\v 18 Pwen pe nayah namandranara imum pe ndras ara ingas.
\v 19 Pwen husuwe yandroi huya tehe tinga ndre hanga para leng pe hunime Yesus iro tokai ndrita ndras nakisa pakeh kili ndroi. Pe hu noh.
\v 20 Hapkeo ipwai iyatahu ipa; <<Yo kopu usa wawu mbuna kanoh.>>
\v 21 Pwen ihu pakawiri yiy kisa ndroi hapeko ndroi kisaryah. Pwen kisa kol nahu kaya aliy.
\p
\v 22 Pwen iya mandroulang sih pe hu ndramat kamai pe pihin huya ndras haroh. Hu pahasani pihe hakou ndroi pwi. Hapeko hakou opu ara iro. Hapeko Yesus kina ndroi aro iyapolo hu yau tan ara pwi. Yihu yau tan opu huya ndroi pe pe hu yau.
\v 23 Hapeko ndroi hayah para Taipiriyas kinsa pakeh kol mepo Yapan irawuloh iya ndrina nohun pe hu huyan.
\v 24 Hu ndramat kamai pe pihin hunime Yesus iyapolo hu yau tan ara hukanto pwi. Pwen hungas iya ndroi hayah pe huya Kapenayum huyakah Yesus.
\s1
\p
\v 25 Pwen huyakahi yiy iro ndras haroh pe hu pwai iyatan ipa; <<Wou asa iye ara kahaleh ndrokonan ?>>
\p
\v 26 Upwai ndrokonan isa kili wawu; wawu kanlolohongani kultuw wawu nimei pe wawu sakah ara yo pwi. Wawu yan ndrina nohun pe ndriya wawu ipep. Torako pe wawu torakah yo iyaliy.
\v 27 Wawu ara mbuna kakah namnam kiya Kirihepo kiya mwomwan pwi ita tora lang masih. Namnam ita hiyan seitesei. Pe namnam ara noru ndramat iyuk isa kili wawu. Tomo Ngindrai iyki poke kinna kili yiy pwen.>>
\p
\v 28 Pwen hu pwai iya tan hupa; <<Yowu ara andre kambusi tapeh pe yowu kambusi mbulen ta Ngindrai ?>>
\p
\v 29 Yesus ara ipwai ipa; <<Mbulen ata Ngindrai ara toro; <<Wawu kalohongan ndramat mepo Ngindrai ipwandrisa yiy pe isa.>>
\p
\v 30 Pwen pe hupwai iyatan hupa; <<Ambusi handra kultuw pe yowu kanimei, pe andre kalohongani nongnam ? Pe wou ambusi sehe mbulen.
\v 31 Tama yowu hu ara hu yan mana ior kol mwaihei, iratuluwiy iykindrina nohun iya kili hu pe hu yan. >>
\p
\v 32 Pwen pe Yesus ara ipwai iyatahu ipa; <<Yo upwai ndrokonan isa kili wawu. Mose kiniki ndrina nohun ndrokonan para yang isa kili wawu.
\v 33 Ndrina nohun mepo Ngindrai iyuk ara iro yang pe isa pwan. Pe iyki Mwoiwan iya kili hu ndramat kamai pe pihin para kol pwan.>>
\p
\v 34 Pwen tehen torako pe hu pwai iyatan hupa; <<Yapan ayuk ndrina nohun ita lang masih.>>
\p
\v 35 Yesus ara ipa; <<Yo ara ndrina nohun para mwomwan. Kapo hiye kisa kili yo andre kimbundrui pwi, pe hiye kilohongani yo andre yiy koiyun kinsa ndran ara pwi yi.
\v 36 Hapeko kunpwai kinsata wawu pwen; wawu kanimei pwen. hapeko wawu kalohongani yo ara pwi.>>
\v 37 Melit masih Tomo iykiy isa kili yo, ara andre kisa kili yo. Pe hu ndramat husa kili yo andre kutase hu ara pwi masih.
\v 38 Uro paingan pe usa pwan ara kinna lohongani to ara pwi. Usa iya lohongani ta hiyeh mepo ipwandrisa yo pe usa.
\v 39 Pwen pe hiyeh ipwandisa yo pe usa, ara toro; Hu ndramat kamai pr pihin iyki isa kili yo pwei ara andre kunpiyani yiy ara pwi. Hapeko andre kihingini hu kiya lang kiyamulan.
\v 40 Hapeko lohonga tomo ara tehen toro; Hu ndramat hunime mbunah pe kalohongani yiy andre kawiri mwalen ita seitesei. Pe andre kihingini yiy lang kamulan.
\p
\v 41 Pwen ipa; <<Yo ara ndrina nohun uro paingan pe usa pwan. Pe ipa toro pe hu Yutah ndrina ndrina hu ilokuh pe hu wong soyon iyatan.
\v 42 Pwen hupa tehen tapeh ? Ndramat ita ara Yesus noru Yosep. Tonorou taman pe tinan. Tehen tapeh pe ipa yiy ara iro yang pe isa ?>>
\p
\v 43 Pwen Yesus ara ipwai iyatahu ipa; <<Wawu mbuna kawong soyon kiro mwalinga wawu.
\v 44 Hamou ndramat andre kinsa kili yoko mwaihei ara pwi. Tomo ipwandrisa yo pe usa, kapa kiluwi hamou ndramat, pwen ndramat andre kisa kili yo. Pwen andre kuhungini yiy kiya lang kamulan.
\v 45 Nongna u poropet huratuluwi ara hupa; <Ngindrai ihinuwani hu ndramat kamai pe pihin.> Hu ndramat masih kahakingi nongna Tomo hukapahasani yiy andre hukasa kili yo.
\v 46 Hamou ndramat kinnime Tomo ara pwi. Ndramat hiyeh irosura Ngindrai pe isa, ndramat ara ko ara inime Tomo.
\v 47 Upwai ndrokonan is akili wawu; ndramat kilohongani yo mwalen ara ita torako lang masih.
\v 48 Yo ara ndrina nohun para mwalen.
\v 49 Koluw ara tumbu wawu hu huyan manna iro kol mwaihei, pe hu kanmat pwen.
\v 50 Hapeko ndrina nohun iro yang pe isa pwan. Kapa hamou ndramat kiniy ara andre kinmat pwi.
\v 51 Yo ara ndrina nohun para mwalen yo uyau paingan pe usa kol pwan. Pwen kapa hamou kiyan ndrina nohu iye, andre kiro mwalen lang masih. Pe ndrina nohun ara yo andre kiuki kiya kiya kili yiy ara sangi. Pwen pe uiki iya kili hu ndramat kamai pe pihin para kol pe yihu kawiriy.
\p
\v 52 Pwen tehen torako yihu Yutah ara yihuro wong ndrokolo hu pe hupa; <<Tehen tapeh pe ndramat ita ipa ndre kiyki sangin kisa kili tou pe tukainiy ye.?
\p
\v 53 Pwen Yesus ipwai iyata wawu; Kapa wawu kanyani sangi niru ndramat pe kanimwi ndreyen pwi, andre wawu kanto mwalen ara pwi.
\v 54 Kapa ndramat kiyan sangi pe kimwi ndreye, andre ita hiyan pe mwalen seitesei, pe andre kuhungini yiy lang mulan.
\v 55 Paratesah sangi ara namnam ndronan, pe ndreye ara melit para kaiymwi.
\v 56 Pwen pe ndramat kinisangi ndre kimwi ndreye ara ita kili yo, pe yo uta kili yiy.
\v 57 Tomo ara mwoiwan pe ipwandrisa yo pe usa, pe yo mwoiwan iya pwoke ta Tomo. Torako ndramat kini yo andre yiy kiwir mwoiwan pwokeyan ato.
\v 58 Ndrina nohun iye ara iro paigan pe isa pwan. Pwen pe yiy tehe ndrina nohun koluw tumburou hu, huyan pe hu mat. Pwi yoh, pe ndramat kiyan ndrina nohun iye, andre kiro mwalau seitesei.>>
\v 59 Pwen Yesus ihinuwani huro yumwa pwahamou tahu Kapeniyum, pwen iyki nongan iya kili hu.
\s1
\p
\v 60 Pwen yihu yau hu hilingi nongan aro pe hupa; <<Nongan aro nopwaran iya. Pe hiye andre kihilingi nongan iye ?>>
\p
\v 61 Hapeko Yesus ndriyan ara tanan hu yau tan huro wong soyon iya nongan tan. Tehen torako pe ipwai iyatahu ipa; Nongan aro irandroyani lohonga wawu ndre ?
\v 62 Hiyan kapa wawu kanime noru ndramat kiya paingan pe kiya kol koluw iro aliy, pe andre tapeh.
\v 63 Pwen mwoiwan ara iyki mbulen iya kili hu ndramat.Pe sangin ara kinsopwat worou hape pwi. Nongan aro uiki isa kili wawu, ara mwoiwan pe yiy ara mwalen.
\v 64 Hapeko hu ndramat hayah hu tora ndrokolo wawu ara hukan lohonganiy pwi. Hapeko kinpasani ndramat nakiyingani yiy kiya kili hu ndramat mwomwan.
\v 65 Pwen ipa; <<Ndroiyin ara ko pe upwai isa kili wawu. Tomo kiniki pwoke kiya kili ndramat, pwen ndramat ara andre kinsa kili yo pwi.>>
\p
\v 66 Nongan aro ihipwen pe hu yau ta Yesus hurikaiy hu mwiy pe hamou kintosura yiy ara pwi.
\p
\v 67 Tehen torako pe Yesus ipwai tahu songui pe lumou.>> Andre wawu kanto kili yowu pwi, pe wawu nakayua ?>>
\p
\v 68 Pwen pe Saimon Pita ipwai iyatan toro; <<Yapan andre yowu kaya kili hiyeh ? Wou ara nongnam ara mwalen pe ita hiyan seitesei.
\v 69 Pwen yowu ara kanlohonganiy pwen, pe yowu kanpahasaniy tehe wou nonombun noru Ngindrai.
\p
\v 70 Pwen Yesus ipwai tahu ipa; <<Tehen tapeh, yo kunpwaingani wawu songui pe lumou. Hapeko hamou ita ndrokolo wawu ara mwoiwan mwomwan.>>
\v 71 Ara ipa Yutas noru Saimon noru Yiskariyot. Yiy hamou tahu yau tan songui pe lumou, hapeko iyamulan ipwaingani Yesus iya kili hu ndramat pe hurayiy.
\c 7
\s1 JOHN Sapta 7
\p
\v 1 Pwen aro ihipwen pe Yesu irikai iya kili yiy. Hapeko hu Yutah pakarayiy kimat, tehen torako pe mbuwalin para kiyarayah kiya Yutiya.
\v 2 Lang aro ara lang para totohun atahu Yutah; yihu pohowei lang totohun para lang wum yopai ara kinsa pakeh.
\v 3 Pe nalin hu ara hupwai iyatan hupa; <<Aya mawen kol iye pe aya Yutah. Pwen hu yau atam hu kanime mbulen ambusiy.
\v 4 Kapa hamou ndramat kiro kol ngawan, ara andre yiy kimbusi melit kiro lohowayian ara pwi yoh. Pe kapa ambusi melit ara hiyan aro tine kol ngawan mbulmara hu kamai pe pihin.>>
\v 5 Nalin hu yiy yihu ara kalohongani yiy ara pwi yoh. Pe hupa toro;
\p
\v 6 Pwen Yesu ipwai iyatahu tehe lengen ara mapu. Hapeko lenge wawu ara lenge wawu kopu.
\v 7 Yihu ndramat para kol pwan ara andre yihu kanmbusi handra melit kisa kili wawu pwi. Hapeko yihu andre kambusi mwomwan kisa kili yo, paratesah yowu pohowe nongan para kultuw mwomwan hu mbusiy.
\v 8 Wawu kaya nime lang nomnombun para mbultere, hapeko yo andre kuna lang para mbultere pwi, paratesah lenge ara mapu kinsarayah.>>
\v 9 Pwenb yiy ipa nongan aro iya kili hu pe yiy ara irondron Kalili.
\p
\v 10 Hapeko hu nali Yesu hu kananime lang para mbultere, pe iya mulan iya. Pe yiy kinna ngawan pwi, pe iya kokohon.
\v 11 Hu Yutah ara hurokah yiy iya lang para totohun, pe hupa; <<Ndramat ara, ara ita aleheh ?>>
\p
\v 12 Pe hu kamai pe pihin ara huro wong soyon iya, iya kili yiy. Pe hu hayah tahu ara hupa; <<Yiy ara ndramat hiyan.>> Hapeko yihu hayah ara hupa; <<Pwi yoh yiy ara ndramat para pwasike yihu ndramat kamai pe pihin.
\p ...
\v 13 Hapeko yihu ara hunoh iyahu Yutah, pe hamou ndrmat kiwong soyon kiya kili hu kamai pe pihin.
\s1
\p
\v 14 Pwen iya ndrokolo lang para mbultere Yesu iya yumwa pwahanou pe iyki nongan iya kili hu kaamai pe pihin.
\v 15 Pe yihu Yutah huro lolohonge soyon pe hupa; <<Tehen tapeh pe ndramat ita pohowe nongan ? Yiy kihinonou pwi.>>
\p
\v 16 Torako pe Yesu ipwai tahu ipa; <<Nongan nepo upwai isa kili wawu, ara nongno pe uikiy isa kili wawu ara pwi ara pwi yoh, iya kili Ngindrai yiy ipwandrisda yo pe usa.
\v 17 Kapa hamou ndramat ara kiro ndruwa nognan ata Ngindrai, yiy andre kipahasani nongan yo upwohowei. Pe yiy andre kipahasani nongan, ndre kisarayah kiya kili Ngindrai andre kimbusiy kiya lohongai to mbukensan.
\v 18 Ndramat kiwong kiya lohongai atan opu ara pakisap ngalan opu. Hapeko ndramat kisap ngala hiye ipwandrisa yiy pe isa, ndramat ara iwenen masih, pe handra mwomwan kinto kili yiy ara pwi.
\v 19 Koluw Mose ara kiniki pwahanou kinsa kili wawu, hapeko hamou ndramat ndrokolo wawu ara kinto ndruwa pwahanou,, paratesah wawu nakarayah ndramat pe kimat.>>
\p
\v 20 Hu kamai pe pihin hupwai paiwe hupa; <<Mwowman - mwowman ita kili wou. Hiyeh nakirawou pe amat.>>
\p
\v 21 Pwen Yesu ipwai iyatahu ipa; <<Yo umbusi handra mbulen pe wawu masih wawu lolohonge soyon iyaliy.
\v 22 Mose ara iyki nongan para sontiya kapilo wawu ndrokonan, kultuw ara irayah iro kili Mose. Isarayah iro kili tumbu wawu ngohongoh.
\v 23 Pwen wawuro ndruwa pwahanou ta mose pe wawu sondriti sangi wawu pe noru wawu hu. Iya lang para ngohongoh, torako lang para ngohongoh imbusi hiyan iya nombuwe ndramat, pe paratesah ndrina wawu ilokuh to ?
\v 24 Konan para wawu kanime melit masih ara kiya marai o mwaihei, pe wawu kanimei kiya kultuw imwenen.
\s1
\p
\v 25 Pwen yihu ndramat para Yerusalem ara yihupa; <<Tehen tapeh pe ndramat ita nakirayi yiy pe kimat?
\v 26 Kanime yiy ita wong iya kol ngawan, hapeko hu kanwong hape nongan kiya kili yiy ara pwi. Andre ndrokonan yihuya poho hu ndramat hu pahasani yiy ara Kristus ndre.
\v 27 Hapeko tupahasani ndroiyi kolo ndramat ita. Pe itandrohonga Kristus isarayah, andre hamou ndramat kinpahasani ndroiyi kolon.>>
\p
\v 28 Pwen Yesu iro yumwa pwahanou pe iyki nongan iya kili hu ndrramat, pe iwayeh namandran iya pe ipa; <<Wawu pahasani yo pe wawu pahansai ndroiyi kolo hapeko kina lohongai to pe usa ara pwi. Tomo ipwandrisa yo pe usa kultuw tan ara ndrokonan, hapeko tanawawu atan ara pwi.
\v 29 Hapeko yo ara tono atan, pe uropolo yiy pe usa pe ipwandrisa yo pe usa.>>
\p
\v 30 Pwen yihu mepo yihu ya pohon ara yihu pakawasi Yesu hapeko hamou tahu kiyki niman kiya tan ara pwi.
\v 31 Pe yihu kamai pihinara yihu hilingi yiy pe hupa; <<Tandrohonga Kristus isarayah, andre kimbusi melit soyon kiraimwaitini melit ndramat ita mbusiy ?>>
\p
\v 32 Pwen pe yihu paresi hu hilingi nongan soyon hurowong iyaliy iya kili Yesu. Pe hu pris pe hu paresi hupwandrisa yo pe usa.
\p
\v 33 Pwen Yesu ipa; Andre kuropolo wawu hape, pwen kumui kuya kili hiyeh mepo ipwandrisa yo pe usa.
\v 34 Andre wawu korokah yo, hapeko andre wawu kanime yo pwi, hapeko wawu andre kan kol mepo uro aliy ara pwi.>>
\p
\v 35 Pwen yihu Yutah huro wong mwalinga hu hupa; <<Andre kinna poho ndramat torou kana kol Krik. Pe ita hunuwani yihu Krik ndre?
\v 36 Pwen ipa; <<Andre wawu korokah yo, hapeko wawau andre kanime yo pwi. Pe ipa,<Wawu andre kannako, mepo uro aliy.> Paratesah ndroiyi nongan?>>
\p
\v 37 Lang namandran para mbultere pe ngohongoh ihipwen pe lang ara Yesu iro tine pe iyoh ipa; <<Kapa hamou ndramat kimat kiya ndran pe kisa kili yo pe kiyin.
\v 38 Pwen ipa toro nongan ta Ngindrai ipa; <Ndramat kilophongani nongan to, andre ndran soyon para mwoiwan kisarayah kiya ndriyan pe kimuw kiya.>>
\v 39 Ara iwong iya Mwoiwan Haiyan hu ndramat kalohonganiy andre hu kawiriy, kiya tandrohongan Yesu kiniwiri nganan mapu. Tandrohongan pe Mwoiwan Haiyan kinsa mapu.
\p
\v 40 Hu kamai pe pihin hu hilingi nongan aro pe hupa; <<Ndrokonan masih, ndramat ita ara poropet.>>
\p
\v 41 Pe hu ndramat hayah ara hupa; <<Andre yiy ara Kritus>> Hapeko hayah ara hupa; <<Andre Kritus ara kinsarayah kinsa Kalili ndre?
\p ...
\v 42 Nongan ara kinpwai pwen teheh Yesu ara ndraye Ndrepit pe andre kirayah kiro Petlehem, kol koluw mepo Ndrepit iro aliy.>>
\v 43 Tehentorako pe yihu kamai pe hu pihin ara huya malpat pe yihu hayah ara huya kili Yesu.
\v 44 Pe yihu hayah ara pakawasi yiy, hapeko hamou ndramat niman kinna tan ara pwi.
\s1
\p
\v 45 Pwen hu makundrayen ara humwiy huya kili hu pris, pe hu paresi hu pwai iyatahu hupa; <<Tehen tapeh pe wawu kaniwiri yiy kinsa sai pwi.>>
\p
\v 46 Hu makundrayen ara hupwai iyatan hupa; <<Koluw hamou ndramat kinpa handra nongan tehe ndramat ita mbusiy ara pwi.>>
\p
\v 47 Torako pe hu paresi hupa toro; <<Ipwasike wawu ndre?>>
\v 48 Andre hu ndramat hayah namandran towu pe hu paresi, wawu nime hamou kilohongani yiy ndre?
\v 49 Hapeko hu kamai pe pihin hu kanpahasani pwahanou ta Mose pwi. Andre hu kaya mwomwan kiya mbulmara Ngindrai.>>
\p
\v 50 Nikotemus ara ndramat koluw iya nime Yesu, yiy ara hamou tahu. Pe ipwai iytahu ipa;
\v 51 <<Andre pwahanou torou ipwai tukaiki ndramat omwaihei kiya nongan? Yukapahasaniy tesa imbusiy.>>
\p
\v 52 Pwen pe hu pwai toro iyatan; <<Andre yowu yi ara yowu ndramat para Kalili yi ndre? Opohowe nongan hiyan, pe yo upahasaniy tehe yiy ara hamou poropet pwi. Para kisarayah kiro Kalili.>>
\s2
\p
\v 53 Pe hu masih kene ara humui huya seu tahu imwenen.
\c 8 JOHN Sapta 8
\p
\v 1 Hu ndramat kamai pe pihin huya yuma hu hawum-hawum, pe Yesu iya ngondron para olip.
\v 2 Pwen mandroulang masih iya yumwa pwahanou pe hu ndramat kamai pe pihin ara husa kili yiy, pe yihusa pe humpwan pe ihinuwanu hu.
\v 3 Pwen hu ndramat malohonga hu pe paresi ara hunime pihin hamou ara isa pe itandroyani Yesu pwen pe huiki yiy ara iya pe iro ndrokolon masih.
\v 4 Pwen pe hupwai iyata Yesu ara hupa; <<Namandran pihin ita ara irandroyani yesou pe kanime yiy.
\v 5 Pwahanou ata mose ara ipa worou kapiyani pat kiyata pihin tora. Pe wou apa tapeh?>>
\v 6 Hupa toro para kahanonou yiy pe kakah sai pe kaiki yiy kiya nongan. Hapeko Yesu imwan pe iro tatuluwi pwan iya ndrapokoniman.
\p ...
\v 7 Pwen yihuro sok soyon-soyon pwen pe yesu ara ipwai iyatahu ara ipa; <<Kapa hamou ata wawu ara kitakultuw mwomwan tehe yiy pwi, pwen kiya hamou kiwiri pat pe kirayi yiy.
\v 8 Pwen ipwan paiwe pe iratutuwi pwan apiwe yiy.
\p
\v 9 Hu hilingiy tehen toroko, pe huropo iya ngawan hamou-hamou. Yihu iya pohon humu, pe hayah huro mwulan. Pwen pe pihin ara kopu irotine ndron mbulmara Yesu.
\v 10 Pwen Yesu itine pe isok pihin ara ipa; <<Pe hu ndramat masih kene ara alehe ko yeh? Andre hamou kiniki wou kinna nongan pwi.>>
\p
\v 11 Pwen pihin ara ipa; <<Namandran hamou kinto pwi yoh.>> Pe Yesu ipa; <<Yo ara andre kuniki wou kinna nongan pwi yoh. Aya pe mbuna mbusi handra kultuw mwomwan paiwe yi.>>
\p
\s1
\p
\v 12 Pwen Yesu ipwai iyatahu ipa; <<Yo ara nganan para kol pwan. Kapa hiye kiro ndruwo ara andre kintikai inna lohongan ara pwi yoh, andre kirikai kiya Mwoiwan.>>
\p
\v 13 Torako yihu paresi hupwai iyatan hupa; <<Apohowe nongan ara tam opu. Torako pe nongan tam ara ndrokonan pwi.>>
\p
\v 14 Pwen Yesu ipwai ipa; <<Ndrokonan tehe yo ara upwohowe nongan ato imwenen. Hapeko nongan to ara ndrokonan. Paratesah yo ara tono kol utine aliy pe usa, pe tono kol nakuyaliy. Hapeko wawu tana wawu ndroiyi kol to ara pwi.
\v 15 Wawuiki ndramat iya nognan para kol pwan. Hapeko yo kuniki hamou ndramat kiya nongan para kol pwan ara pwi.
\v 16 Hapeko kapa kuiki hamou ndramat kiya nongan andre kumwaniyaniy kimwenen, paratesah yo hamou opu pwi yoh. Tomo ipwandrisa yo pe usa pe ipombulen iyapolo yo.
\v 17 Ita pwahanou ata wawu ara ipa toro; <<Kapa hilu ndramat malmoi kawong kiya nongan, pwen nongan ta hilu ara ndrokonan.
\v 18 Yo yi ara upohowe nongan to para Tomo ipwandrisa yo pe usa, pwen yiy ipohowe nognan to.>>
\p
\v 19 Torako hupwai isato tehe; <<Tomo italeheh>> Pwen Yesu ara ipa tehen toro; <<Tanawawu ato pwi pe tanawawu ata Tomo ara pwi. Kapa tana wawu ato pwen andre tanawawu ata Tomo tehen aliy opu.>>
\p ...
\v 20 Pwen ipa nongan iro wum para sombu pat, itandrohonga ihinuwani hu kamai pe pihin huro ndruwa pwahanou. Pe hamou ndramat kiwasi yiy. Paratesah lengen ara mapu kinsarayah.
\p
\v 21 Pwen iyamulan pe Yesu ipwai iyatahu ipa; <<Nakuyau ara pe wawu ara andre kaninime yo pwi. Pe andre wawu kamat kiya mwomwan itandron kili wawu. Pwen pe wawu ara andre kanna kol mepo nakuyaliy ara pwi.>>
\p
\v 22 Tapeh pe andre kanna kol mepo nakuyaliy pwi, andre nakirayiy kimat ndre?
\p
\v 23 Pwen pe ipwai iyatahu ipa; <<Wawu para pwan pe yo para paiangan. Pe wawu ara para pwan iye, pe yo ara para pwan iye pwi.
\v 24 Tehen torako pe kunpwai kinsata wawu pwen, andre wawu kamat, pe mwowman ta wawu itandron. Kapa wawu kanlohongani yo pwi. Yo ndramat, pwen wawu kamat pe mwomwan ta wawu ara itandron.>>
\p
\v 25 Pwen pe hupwai iyatan hupa; <<Wou hiyeh!>> Pe Yesu ipwai iytahu ipa; <<Yo ara ndramat o tehe koluw kunpwai.>>
\p ...
\v 26 Pakuwong kiya nongan soyon para kultuw atawawu. Pwen andre kupwaingani kultuw atawawu tehe akaro tine nongan. Hapeko ipwandrisa yo pe usa ara kultuw tan ndrokonan. Pe nongan uhilingiy kili yiy, ara yo upohowei iya kili hu kamai pe pihin para kol pwan.>>
\p
\v 27 Tanahu pwi para ipwai iyatahu para Taman.
\v 28 Pwen tehen torako pe Yesu ipwai iyatahu ipa; <<Kamulan ara andre wawu kahari ngala noru ndramat, lang ndrohongan ara andre wawu kapahasani yo ara ndramat ara. Pwen wau kapahasaniy kunmbusi handra melit kiya lohongai to imwenen ara pwi.
\v 29 Tomo ara ipwandrisa yo pe usa, pe itapolo yo yi. Pe kinpiyani yo ara pwi. Pe yo hamou opu uripo, pwi yoh. Lang masih umbusi melit ara yowan ara iso aliy.>>
\v 30 Pwen ipa tehen pe h kamai pe pihin hulohongani yiy.
\s1
\p
\v 31 Pwen ipwai iyatahu para yihu kalohongani yiy. Kapa wawu koro nongan ato, pwen andre wawu koro yau to ndrokonan.
\v 32 Pe wawu andre kapahasani nongan ndrokonan. Pe nongan ndrokonan andre kimbusi wawu pe andre kasarayah hapesah.
\p
\v 33 Pwen pe hupwai paiwe iya kili yiy toro; <<Yowu ara ndraye Aparaham. Sih lang kintoko mwaihei pe yowu kanpombulen ata hamou o mwaihei ara pwi. Tehen tapeh pe wou apa andre wawu kasarayah mwaihei opu?>>
\p
\v 34 Pwen pe Yesu ara ipwai paiwe toro; <<Ndrokonan masih yo upwai isata wawu: Hu ndramat humbusi mwomwan ara humbusi mbulen para kultuw mwomwan.
\v 35 Ndramat mwaihei o kinto wum lang masih ara pwi. Mbunah ara andre wum lang masih.
\v 36 Torako pe kapa mbunah kimbusi wawu kasarayah hiyan ndrokonan.
\v 37 Tono tehe wawu ara ndraye Aparaham. Hapeko nongan to ara kinto ndriya wawu ara pwi yoh. Torako ko pe wawu pakarayi yo kumat.
\v 38 Yo upohowe nongan para melit masih unimei iro kili Tomo. Pe wawu mbusi kultuw wawu wiriy iro kili tama wawu hu.
\p
\v 39 Pwen pe yihu pwai paiwe hupa; <<Tama yowu ara Aparaham.>> Pe Yesu ipa; <<Kapa wawu ara noru Aparaham ndrokonan, pwen wawu ara andre karayah noru Aparaham.
\p ...
\v 40 Yo ara upohowe nognan ndrokonan isa kili wawu, ara uhilingi iro kili Ngindrai. Pe mahapo wawu nakarayo kumat. Aparaham ara kinimbusi tehen tora ara pwi.
\v 41 Pe wawu mbusi kultuw ara, ara tehe tama wawu hupwai iyatan.Tinna wu kintandroindroi pe kikuni yowu pe kikuni yowu ara pwi. Tomo hamou opu ara yiy Ngindrai.>>
\p
\s1
\p
\v 42 Pwen pe Yesu ara ipwai iyatahu ipa; <<Kapa Ngindrai kipwai kisata wawu ndrokonan, andre wawu kaiki ndriya wawu ndrokonan kisa kili yo. Paratesah uro kili Ngindrai pe usa ara kinna lohongai to pe usa ara pwi, Ngindrai ipwandrisa yo pe usa.
\v 43 Paratesah wawu ara kanlohongani nongan ato pwi? Ndroiyin ara toro: Wawu ara kanhilingi nongan to ara pwi yoh.
\v 44 Wawu mbunah tama wawu ara mwomwoyou. Wawu pwoke iya para koro ndruwa lohongai. Pe ndruwa ndriya tama wawu koluw ara ndramat para kirayi wawu pe kamat. Pe kinto ndruwa lohongai ndrokonan ara pwi yoh. Paratesah kultuw ndrokonan ara kinto kili yiy pwi. Nongan pwasoyou imbusi ara nongan imwenen, yiy ara ndramat para pwasoyou, pe ara tama kultuw pe pwasoyou ndrokonan.
\v 45 Hapeko yo ara uphowe nongan nrokonan. Torako pe wawu kanhilingi nongan ato pwi.
\v 46 Sehe ndramat ndrokolo wawu ilahi kupwaingani mwowman to? Hapeko kapa kupohowe nongan ndrokonan paratesah pe wawu kanlohongani nongan to pwi?
\v 47 Yihu noru Ngindrai ara ngara hu kahilingi nongna Ngindrai. Wawu ara noru Ngindrai pwi. Torako pe wawu kanhilingi nongan tan ara pwi.>>
\s1
\p
\v 48 Pwen pe Yuta hupwai iyatan hupa; <<Yowu ngara kapa toro kisatam, wou ndramat para Samariya pe mwomwoyou mwomwan ita kili wou. Yowu ara yowu pwai ndrokonan opu.>>
\p
\v 49 Pe Yesu ara ipa toro; <<Yo ara mwomwoyou mwomwan konto kili yo pwi yoh. Pwi masih yo ara uruposap ngala Tomo kopu, pe wawuiki ngolo iya pwan.
\v 50 Kunpo mbulen para kusap ngolo ara pwi. Ndramat hamou isap ngolo pe iyki yo uya nongan,
\v 51 Upwai ndrokonan isa kili wawu, kapa hamou ndramat kiro ndruwa nongno, ara andre kinmat pwi, pe andre kiro lang masih.
\p
\v 52 Pwen pe hu Yuta ara hupwai iyatan hupa; <<Mahapo tana yowu pwen, mwomwoyou mwomwan ita kili wou. Aparaham ara kinmat pwen, pe hu poropet hu kanmat pwen i. Pe apa; <Kapa hamou ndramat kirondruwa nongno hiyan, pwen yiy ara andre kinmat pwi pe andre kinto lang masih.
\v 53 Tehen tapeh; alohongani tumbu rou Aparaham kinmat pwen. Pe hu poropet ara hu kanmat pwen i. Nambusi wou asarayah tehe hiyeh?
\p
\v 54 Pwen pe Yesu ara ipa toro; <<Kapa kusap ngolo ara ngolo komwaihei opu. Hapeko Tomo ara isap ngolo pe wawupa yiy ara Ngindrai towu.
\v 55 Hapeko wawu ara tanawawu atan pwi, pe yo ara tono tan. Kapa kupa tono atan pwi, <<Andre yo ndramat para pwasoyou tehe wawu. Hapeko yo ara tono tan pwen, pe yo urondruwa nongan tan hiyan.
\v 56 Tumbu wawu Aparaham ara ipwes para inime lang ato. Pe inime lang to pwen pe ndriyan iya hiyan.>>
\p
\v 57 Tehen torako pe hu para Yuta hupwai iyatan hupa; <<Wou ara hayou tam mayimingui mapu, andre anime Aparaham ndre?>> Yesu ipwai tahu ipa;
\p
\v 58 <<Ndrokonan upwai sata wawu koluw Aparaham kintayah mapu, pe yo ara uro.>>
\v 59 Torako pe husap pat pe pakarayiy. Hapeko Yesu ikohon pe ndruwan iya yumwa pwahanou pe iya ngawan.
\c 9
\s1 JOHN Sapta 9
\p
\v 1 Pwen Yesu irikai iya pe inime ndramat hamou maran iyaoh. Tandrohonga tinan imwalahiy iyatan, pe maran iyoh masehe.
\v 2 Pe hu yau ata Yesu husike yiy hupa; <<Namandran hiyeh imbusi mwomwan pe tinan imwalahiy iyatan. Pe ndramat ara maran iyoh? Ndramat ara imbusi mwomwan?
\p
\v 3 Pwen pe Yesu ara ipa toro; <<Ndramat ita mbusi mwomwan, andre taman pe tinan imbusi mwomwan ara ndroiyin pwi. Melit ara para mbulen ta Ngindrai pwi. Melit ara para mbulen ata Ngindrai kisarayah ngawan kata ndramat ita.
\v 4 Mahapo mwandrai iripo ndron pe worou kambusi mbulen ta Ngindrai, pe yiy ipwandrisa yo pe usa. Pe kapa ping kisarayah ara hamou ndramat kinpo mbulen pwi.
\v 5 Maurupondron kol pwan, pe yo ulengani kol pwan.>>
\p
\v 6 Pwen ipa tehen toro pe isokombunuh iya pwan pe usuluyanni iyapolo pwan, pwen pe iyki iya mara ndramat aro.
\v 7 Pwen ipwai iyatan ipa; <<Aya pe ayanu aya ndran Silom.>> (Nongan Silom ara ipa;<<Hupwandrisai iya>> Tandrohongan iya nu. Pe imwiy isa pe inimnim paiwe yi.
\p
\v 8 Pwen hu ndramat para kol tan hunime yiy, isoying sombu pat iya kili hu kamai pe pihin hupa; <<Tehe tapeh? Andre ndramat ngara kimwan pe ngara kisoying sombu pat kili hu ndramat?>>
\v 9 Pe hu hayah ara hupa; <<Ehe yiy ara ndramat ara ko>> Pe hu hayah hupa pwi yoh, yiy mwensen tehe ndramat ara, hapeko ndramat aro ipa; <<Yoko iye.>>
\p
\p
\p
\v 10 Pe hu pwai iyatan hupa; <<Tehen tapeh pe maram iya hiyan?>>
\p
\v 11 Pwen pe yiy ipwai iyatahu ipa; <<Ndramat nepo hu phowe ngalan Yesu ara isokombunuh iya pwan pe iykiy iya moro. Pe ipwai isato para kuya ndran Silowam pe kuya nu. Pwen uya nu pe moro nepo iya hiyan para kunimnim.>>
\p
\v 12 Pe husok yiy hupa; <<Pe ndramat ara aleheh?>> Pe yiy ipa; <<Yo ara tono pwi yoh.>>
\p
\s1
\p
\v 13 Pwen pe huwiri ndramat nepo maran mwomwan pe kinna hiyan ara isa kili hu ndramat nepo hupa ngara hu kanamili Ngindrai.
\v 14 Lang mepo Yesu imbusi mara ndramat ara iya hiyan, ara iro mwenen lang para hihingong.
\v 15 Pwen hu ndramat mepo ngara hu kapa kanamili Ngindrai ara husok yiy tehen tapeh ndrokonan pe inimnim paiwe. Ndramat ara ipa; <<Iyki pwipwiy iya moro pe uyanu pwen pe nepo urupo nimnim.>>
\p
\v 16 Pwen hu ndramat nepo ngara hu kapa kanamili Ngindrai ara hupa; <<Ndramat ara kinyau kili Yapan pwi, paratesah kini haiyani lang para hihingong pwi.>>
\p
\p
\v 17 Pwen hupwai iyata ndramat nepo maran mamu iyoh pe kinna hiyan ara hupa; <<Wou andre apa tapeh kiya kili ndramat ara, nepo imbusi maram iya hiyan?>> Ndramat ara ipa; <<Yiy ara ndramat para kiyki nongna Ngindrai.>>
\p
\p
\v 18 Yihu para Yuwis ara hu kaniki lohonga hu pwokeyan tehe yiy ara maran iyoh, pe nahapo inimnim paiwe. Ipa hupwai iyata taman pe tinan isa.
\v 19 Pwen pe hilu soksok hilu yesou malmou hilpa; <<Iye noru walu? Pe yiy imwalahiy ara maran iyoh? Tehen tapeh ndrokonan pe inimnim paiwe?>>
\p
\v 20 Pwen hilu yesou malmou ara hilupa; <<Yolu pahasani tehe yiy ara noru yolu. Pe yowu pahasaniy tehe yiy ara noru yolu, pe yolu mwalahiy iyatan ara maran iyoh.
\v 21 Akasok yiy paratapeh pe maran ara ileu pe inimnim paiwe. Tehen tapeh ndrokonan pe ilahiy para yiy kinimnim pahapo. Yiy ara kinna namandran pwen pe yiy mbukenan ara andre kiwong.
\v 22 Taman pe tinan ara hilupa tehen toro, paratesah yihu ara hunoh iyatahu Yuwis. Yihu para Yuwis ara kaniki lohongai tehe kapa hamou kipohowe Yesu ara Kristus ara andre kiya mawen suwe tauwure.
\v 23 Tehen torako taman pe tinan hilu yiy kinna wihou pwen, akasok yiy.
\p
\v 24 Pwen porosih i yihuiki ndramat ara iya nongan, pe yihupa; <<Akahari ngala Ngindrai kiya paingan, Yowu pahasaniy tehe ndramat ara imbusi mwomwan.>>
\p
\v 25 Pwen pe yiy ipa; <<Yo ara kunpahasaniy pwi tehe yo ara imbusi mwomwan ndrokonan ndre pwi. Melit sih o upahasaniy ara, yo porosih ara moro iyoh pe mahapo ara ilahiy para kunimnim paiwe.
\p
\v 26 Pe husok yiy hupa; <<Imbusi tapeh isatam? Pe imbusi maran tehen tapeh ndrokonan pe ileu paiwe?>>
\p
\v 27 Pwen pe ipwai iyatahu ipa; <<Yo ara kupwai kinsata wawu pwen, hapeko wawu ara kanhilingi yo pwi. Paratapeh pe wawu para kahilingiy paiwe? Tehen tapeh pe wawu nakasarayah hu yau tan i?>>
\p
\v 28 Pwen hu ndramat ara hu pwasimiri yiy hupa; <<Wou opu ara yau ta mose.
\v 29 Yowu pahasaniy tehe Ngindrai opu ara iwong iya kili Mose, hapeko ndramat ara, ara yowu kanpahasaniy pwi yiy iyau tapeh ndrokonan.>>
\p
\v 30 Ndramat ara ipwai iyatahu ipa; Nongan wawu pwai ara handra masih ! Wawu kapahasani hape aleheh iro aliy isa pwi, hapeko yiy ara itepe moro.
\v 31 Worou ara tupahasaniy tehe Ngindrai kinoho hilingi hu ndramat hiyeh humbusi mwomwan pwi. Yiy ara ngara kihilingi hiye nepo ngara kitotohun ndrokonan iya kili Ngindrai pe imbusi melit iro ndruwa lohongai tan.
\v 32 Koluw kinna isa matinen mahapo yowu kahilingiy tehe hamou ndramat kitepe mara ndramat iyoh iya hiyan ara pwi yoh.>>
\v 33 Kapa ndramat ara kinyau kili Ngindrai pwi, ara kinlahiy para kimbusi handra melit pwi yoh."
\p
\v 34 Pwen hu ndramat hupwai hupa; <<Wou ara tinam imwalahiy isatam iyapolo mwoman pe wou panohonou yowu.Pwen hupwai iyatan pe iyau.
\s1
\p
\v 35 Pwen Yesu ikahi ndramat nepo hupwai iyatan wou ara pe ipwai iyatan ipa; <<Wou aiki ndriyam pe lohongam ndrokonan iya kili noru Ngindrai ndre pwi?>>
\p
\v 36 Ndramat ara ipa; <<Yiy hiyeh namandran to.< Apwai kisato pe yo huiki ndriyo pe lohongo kiya kili yiy.>
\p
\v 37 Pwen pe Yesu ips; <<Wou anime yiy pwen ndrokonan yiy nepo ita wong isapolo wou mahapo.>>
\p
\v 38 Pe ndramat ara ipa; <<Yapa uiki ndriya masih isa kili wou, pe itotohun iyatan.
\p
\v 39 Yesu ipa toro; <<Lohongai para tamwaniye ara kinsa kol pwan pwen. Pwen ndramat nepo maran mwomwan ara andre kinimnim paiwe, pe ndramat maran hiyan andre kinimnim pwi yoh.>>
\p
\v 40 Hu ndramat nepo hupa hu namili Yapan ara hurosura yiy, pe hi hilingi yiy iwong tehen tora pe husok yiy hupa; <<Tesah? Yowu mara yowu iyoh i?>>
\p
\v 41 Yesu ipa; <<Kapa mara wawu iyoh, wawu ara andre kahangoruwei tehe wawu mbusi melit mwomwan. Hapeko nahapo wawupa ilahiy para wawu kanimnim pwen kiya mwomwan ta wawu ara itandron.
\c 10
\s1 JOHN Sapta 10
\p
\v 1 Yo ara ipwai isatawawu tehe kapa hamou ndramat kisa nondriya kol tahu sipsip ara kiyau papai pe kasa. Hapeko kapa ndramat ara kikohis kou pe kisa nondriya; ndramat ara para pahana pe liuliu melit ta hamou.
\v 2 Ndramat nepo iyau tehe karam pe isa ara ndramat para pwokere hu sipsip.
\v 3 Pe ndramat para kiro nimnim kitepe papai kiyatan, pwen andre sipsip kihilingi ngasa mbulu koyun. Yiy andre kiyoh ngala hu imwenen pe andre kiluwani hu kasa ngawan.
\v 4 Pwen kapa kiwiri hu sipsip tan masih kasa ngawan, yiy andre kiromu kiyatahu pe yihu andre kihilingi mbulu koyun pe hu koro ndruwan paratesah yihu ara hu pahasani mbulu koyun ara hiyan iya.
\v 5 Hapeko kinlahiy para hu karikai koro ndruwa ndramat hamou hu kapahasani yiy pwi yoh. Yihu ara andre hu kasa mawen kili yiy patesah yihu kanpahasani mbulu koyu ndramat para mawen ara pwi yoh.
\v 6 Yesu ara iyki nongan kokohe, hapeko kinlahiy para yihu kawiri lohongai mepo iro wong iyaliy pwi.
\p
\v 7 Pwen pe Yesu iwong iyatahu ipa; <<Yo upwai ndrokonan isa kili wawu tehe yo kopu ara karam tahu sipsip masih.
\v 8 Yihu mepo huro mu kili yo ara hu ndramat para pahana pe popo melit o mwaihei. Hapeko yihu sipsip ara yihu kanhilingi yihu pwi yoh.
\v 9 Yo ara andre kisopwat hiye mepo kisa kili yo, paratesah yo ara karam. Pe yiy andre kisa nondriyan pe kiya ngawan pohomara karam.
\v 10 Hapeko ndramat para pahana ara ngara kisa ppara ??kipahana, kitingundru pe kirasumbuwani melit. Pe yo usa ara para hu ndramat hu koro hiyan lang masih. pe andre hu kapep kiyaliy.
\p
\v 11 Yo ara ndramat hiyan para pwokere hu sipsip. Ndramat hiyan para pwokere hu sipsip ara ngara kiyki yiy masih kiyatahu sipsip tan.
\v 12 Ndramat nepo ngara kipo mbulen para kipo singayaiy, ara yiy ndramat ndrokonan para kipwokere hu sipsip pwi yoh. Pe kapa wawu kanime mwiy puyap kisa, andre kitali hu sipsip pae kiwop. Pe ande mwiy puyap kisa pe kiyni hu sipsip pe kisani hu masih kamasumbuwe.
\v 13 Ndramat ara iwop paratesah isapo mbulen ara para kisapo singayaiy opu pe kini lolohonge para kini nimnim kintahu sipsip ara pwi.
\p
\v 14 Yo ara ndramat para pwokere yihu sipsip hiyan iya, pe upahasani hu sipsip ato. Pe hu sipsip sipsip to ara hu pahasani yo.
\v 15 Tomo ara ipahasani yo, pe yo ara upahasani Tomo; pe yo ara uiki mwoiwo pe imat iyatahu sipsip to.
\v 16 Yo ara sipsip to hayah ara kinto nondriya kou pwi, yihu ara hutora ngawan. Andre kuwiri hu kasa nondriyan. Yihu ara ande hu kahilingi yo, kapa kuyoh hu. Pwen andre ndramat para pwokere hu sipsip ara hamou o, pe hu sipsip ara andre hu kaya hapat o.
\v 17 Tomo ara inamili yo ara iyata uiki mwoiwo iyatahu sipsip to pe isopwat hu.
\v 18 Andre kinlahi hamou ndramat ara para kiwiri hu kaya mawen kili yo ara pwi; yo mbukenan ara yo ilahiy para kuwiriy kimwiy. Tomo ara iyki nongan para kumbnusiy tehen aliy.
\p
\v 19 Pwen nongan ara, ara imbusiy pe hu Yuwis ara hu rawule hu iya malpat.
\v 20 Pe yih soyon tahu ara hupa payit ara ita ndritan pe lohongan ara pwi. Paratapeh pe wawu tora hilingi nongan ?
\p
\v 21 Hapeko yihu hayah ara yihupa; <<Ndramat nepo payit iro kili yiy ara kinlahiy para kipa hu nongan ara kene pwi yoh. Ilahiy apara payit ara kimbusi mara ndramat mwomwan ara kiya hiyan paiwe ?>>
\s1
\p
\v 22 Pwen lang para mbultere namandran para totohun iro Yerusalem, pe irayah ara iro mwenen lang para naya.
\v 23 Pwen Yesu ara iya pe ihoriaki suwe totohun. Iya pe ihorikai nondriya seu mendreheh ata Solomon.
\v 24 Pwen hhu Yuwis husa pe hurakowani yiy pe hupa; <<Sehe lang imwenen pe andre apwaingani wou asa ngawan kili yowu. Kapa wou ndramat nepo Ngindrai ipwandrai para kisopwat yowu pwen upwai ndrokonan o.>>
\p
\v 25 Pwen pe Yesu ara ipwai iyatahu ipa; <<Yo ara upwai ndrokonan isatawawu hapeko wawu kanime lohonga wawu pwokeyan pwi yoh. Mbulen masih umbusi ara iya ngala Tomo, ara ipwainganiy tehe yo ara sehe ndramat ndrokonan.
\v 26 Hapeko wawu ara kanime lohonga wawu kinsa kili yowu pwokeyan pwi yoh. Ara, ara ipwaingani tehe wawu ara sipsip to pwi.
\v 27 Yihu sipsip ato ara yihu ngara kahalingi yo pe yo ara upahasani hu.
\v 28 Yo ara uiki hu para yihu koro lang niwen iya, pe yihu andre konto mawen pwi. Kinlahi para hamou kirapiyani hu kaya mawen polo nimo ara pwi yoh.
\v 29 Tomo ara iyki hu isa kili yo paratesah yiy ara namandran iyatahu masih. Pe kinlahiy para hamou para kirapaiwani yihu kaya mawen niman pwi yoh.
\v 30 Yo pe Tomo ara yolu hamou opu.
\p
\v 31 Pwen pe yihu namandran atahu Yuwis ara huwiri pata pe yihu pakarayi Yesu.
\v 32 Hapeko Yesu ipa; <<Yo ara kupwainganiy hiyan ta Tomo soyon iya, hu melit hiyan ta Tomo ipwandrisa yo para kusa pe kumbusiy. Wawu nakarayi yo kiya para ara kiya tesah ndrokonan?>>
\p
\v 33 Pwen pe yihupwai iaytan hupa; <<Yowu pakrayi wou kiya pat, ara wou onohombusi melit ara hiyan pwi yoh. Yowu pakarayi wou kiya pat ara kiya kultuw mwomwan ambusiy. Wou atapa wou ara Ngindrai hapeko wou ara ndrmat omwaiheiy.
\p
\v 34 Pwen Yesu ipwai ipa; <<Nongna Ngindrai ipwai ipa, <Wawu ara hu ngindrai>
\v 35 Nongna Ngindrai andre kinna mwomwan pwi, pe Ngindrai iwong iya kili hu ndramat pe ipohowe hu ara hu ngindrai.
\v 36 Wawu ara tora pwahaltani ndramat nepo Taman ipwandrisa yiy isa kol pwan. <Wawu tora wong pahana ano paratesah upa yo ara Noru Ngindrai.> >>
\v 37 Kapa kunmbusi mbulen ata Yesu pwi pwen wawu mbuna kaiki ndriya wawu kisa kili yo.
\v 38 <<Hapeko kapa kunmbusi wawu kaniki ndriya wawu kanamiliy pwi. Hiyan wawu kanime wawu kaiki ndriya wawu tehe Tomo ara iripo kili yo ara uta kili Tomo.
\v 39 Hapeko yihu paka mbultuwe Yesu, hapeko iwop iya mawen kili hu.
\p
\v 40 Pe iwop iya pe isingondriti ndran Yotan nepo Yohanis ngara kiyki ndramat kiya ndran. Pwen iro aliy.
\v 41 Pwen hu ndramat soyon iya husa kili yiy. Pe yihuropa; <<Yohanis ara kinni mbusi kultuw namandran pwi; hapeko melit masih mepo ipwai iyata Yesu ara manan.>>
\v 42 Hapeko yihu ndramat hitun ara yihuiki ndriya hu ara kili Yesu.
\c 11
\s1 JOHN Sapta 11
\p
\v 1 Tandrohpongan ara ndramat hamou ngalan Lasarus ara imwa pe iro Peteni. Lasarus ara pisun hilu malmou, ngala hilu ara Meri pe Mata.
\v 2 Meri nepo itilingi ndraikei iya ndrika Yesu pe ikuwei iya kompayan ara, yiy ara ko.
\v 3 Pwen hilu pisu Lasarus malmou ara hilu pwanos nongan iya kili Yesu tehe nalin Lasarus ara imwa.
\p
\v 4 Pwen Yesu ihilingiy pe ipa; <<Kimat ata Lasarus ara andre kinna mwomwan pwi, hapeko andre kiyki pwoke kiya ngala Ngindrai pe Norun.
\v 5 Pe Yesu ara inamili Mata, nalin pe wayin.
\v 6 Hapeko Yesu iro ndron Yotan lang maliwoh paiwe.
\p
\v 7 Pwen ipwai iya kili ndramat para mbuliyan ipa; <<Nahapo andre tukamwiy kaya Yutiya.>>
\p
\v 8 Pwen pe yihu ndramat para mbuliyan ara yihu pwai iyatan hupa; <<Wou pamui paya ara paratesah, yihu hutora ara, ara hu pakarayi wou kiya pat pe amat.>>
\p
\v 9 Pwen pe Yesu isomwi ipa; <<Pwaramwandrai para lang sih ara songui pe luwoh. Kapa arikai nondriya lang ara, andre arorikai nondriya nganan pe andre aniyos pwi yoh.
\v 10 Hapeko kapa arikai nondriya lohongai, ara paratesah nganan ara kinto nondriyan pwi yoh.
\p
\v 11 Pwen ipwai iyatahu ipa; <<Nali tou ngalan Lasarus ara ita matin pwen andre kuya pe kuhingini yiy pe kintine paiwe yi.
\p
\v 12 Pwen pe yihu wong iya kili YAPAN hupa; <<Kapa ita matin ara andre yiy kiya hiyan paiwe.
\v 13 Yihu ara hupa ndre Lasarus ara iyera matin pwen yiy ara andre kiya hiyan paiwe.
\p
\v 14 Pwen pe ipwai ngawan iyatahu ipa; <<Lasarus ara kinimat.
\v 15 Yo ara upwes tehe kunto pwi pe Lasarus ara imat, paratesah andre kimbusiy pe wawu ara andre kaiki ndriya wawu kisa kili yo. Akasa pe tukaya nime yiy.>>
\p
\v 16 Pwen Thomas ngalan handra ara Titimas ara ipwai iyatahu ipa; <Kiya worou ara tukaya yi pe tukaya mat kayasura Yesu.>>
\s1
\p
\v 17 Yesu iyarayah iya Peteni pe hupwai iyatan tehe Lasarus ita ngat ara lang mahahui pwen.
\v 18 Peteni ara mwanan pwi yoh, pakeh o kili kol Yerusalem.
\v 19 Pwen yihu ndramat hayah para kol Yerusalem ara husa pwaingani koisirai tahu pe husopwat Mata pe Meri iyata nali hilu iyos.
\v 20 Pwen Mata ara ihilong tehe Yesu ara itapo isa, pwen iya pe iya puhunani yiy. Hapeko meri ara iro ndron ndrohonoku kimat.
\p
\v 21 Pwen Mata ipuhunani Yesu pe ipwai iyatan ipa; <<YAPAN kapa wou arosura yowu ara andre wayi yowu andre kinmat pwi yoh.
\v 22 Hapeko yo upahasaniy tehe Ngindrai ara ilahiy para kiyki sehe melit kapa asok yiy kiyali.>>
\p
\v 23 Yesu ipwai iyatan ipa; <<Wayinara andre kitine paiwe.>>
\p
\v 24 Pwen Mata ipa; <<Ehe! Kapa hu ndramat masih mepo yihu kanmat ara yihu masih ara yihu katine paiwe, ara yiy andre kitine kiyapolo hu yi.>>
\p
\v 25 /Pe Yesu itine pe ipwai iyatan ipa; <<Yokopu ara umbultuwe pwoke para titine pe mwoiwa hu ndramat masih. Yihu hiyeh mepo huiki ndriya hu isa kili yo, ara konan hu kamat hapeko andre hu masih ara andre katine paiwe.
\v 26 Yihu ara andre kanmat pwi, paratesah huiki ndriya hu isa kili yo; pwen uiki mwoiwo iro kili hu ara para kinto kinto. Mata wou aiki ndriyan pwokeyan iya nongno ndre pwi?
\p
\v 27 Pwen Mata ipwai iyata Yesu ipa; Yapan ara iyki ndriya pwokeyan tehe wou ara ndramat para sopwat yowu. Pe wou ara noru Ngindrai ipwandrisa wou para asa kolpwan.>>
\p
\v 28 Pwen Mata ara itali Yesu pe iya kili Meri. Iyoh Meri pe hiluya mawen kili hu ndramat para ndriyang pe ipwai iayatan ipa; <<Yesu iripo pe pakinime wou.>>
\v 29 Pwen Meri itine pe iya kili yiy.
\v 30 Pe Yesu ara iro kinto kol pwi iro ndron hape mepo Mata ipuhunani yiy iro aliy ara.
\v 31 Pwen hu ndramat huro seu ara hunime Meri itine pe iro ndruwa Mata pwen, hutine pe huro ndruwan hupa; <<Yiy nakiya ngat pe nakarang kiyaliy.
\p
\v 32 Meri iya pe iyos iya ndrikan pe ipa; <<YAPAN kapa wou aro ara andre wayi kinimat pwi yoh.>>
\p
\v 33 Pwen Yesu ara inime yiy pe irang pe yihhu ndramat yihurosura yiy ara yihu rang i, pe yiy ara koyun isikirani hu namandran iya.
\v 34 Pwen ipwai iyatahu ipa; <<Wawu roni yiy ara ita hapeleheh?>> Pe hupa; <<Yapan asa pe animei.>>
\p
\p
\v 35 Pwen Yesu itine pe iwang.
\p
\v 36 Yihu ndramat masih hunimei pe hupa; <<Yiy ara koyun isikirani Lasarus ara namandran iya.>>
\p
\v 37 Hapeko hu hayah hupa; <<Yiy imbusi mara hu ndramat hu iyoh iya hiyan. Pe paratapeh pe Lasarus imat?>>
\s1
\p
\v 38 Yesu ara irangsi Lasarus namandran iya, pwen huyarayah iya ngat. Pe ngat ara, ara hu tiriyani pat namandran iho mwenen pohomaran.
\v 39 Pwen yesu ipwai iyatahu ipa; <<Akatirani pat kiya mawen.>> Hapeko Mata nepo pisu Lasarus ara ipa, <<YAPAN kinmatin lang mahahui pwen pe andre konohon andre hisuwi rou.>>
\p
\p
\v 40 Pwen Yesu ipwai iyatahu ipa; Yo kunpwai pwen kinsata wawu tehe wawu kaiki ndriya wawu pe lohonga wawu kiyaliy.
\p
\v 41 Pwen hu tiriyani pat iya pwakin pe Yesu maran iya yang pe ipa; <<Tomo urawuloh tehe ahalingi yo.
\v 42 Wou ngara ahalingi yo lang masih, hapeko yo uyoh pwokeyan isa kili wou ara iya hiyan tahu ndramat hutopo tine iye. Pwen andre hhu kaiki lohonga hu pe ndriya kisa kili wou tehe wou ara apwandrisa yo.>>
\p
\v 43 Pwen Yesu ara iyoh namandran iya ipa; Lasarus asa ngawan!>>
\v 44 Lasarus ara isa ngawan hapeko koyau paea ngat ara iro kili yiy. Pe payan ara tehen aliy, koyau ara iramburuhiy. Pwen Yesu ipwai iyatahu ipa; <<Akatali koyau ita kili yiy kiya mawen pe kiyau.>>
\p
\s1
\p
\v 45 Yihu ndramat masih ara yihuiki ndriya hu masih iya kili Yesu paratesah hunime Lasarus ara itine paiwe.
\v 46 Hapeko yihu hayah ara huya kili hu (paresi) pe hunese iyatahu iya sehe melit Yesu imbusiy.
\v 47 Pwen yihu (pris) nepo huya mu iya suwe totohun pe iyapolo hu (paresi) ara hu pwanos nongan iya kili hu (kansol) para hu kasa harong pe hu kawong kiya seheh melit irayah. Pwen huro soksok yihu mbukenan hupa; <<Worou andre tukambusi tapeh ndrokonan?>> Ndramat ara imbusi melit namandran hurayah ara soyon iya.
\p ...
\v 48 Kapa tukatali yiy pe kiro mbusi melit tora manau, andre hu ndramat masih para kol pwan; ara andre yihu koro ndruwan. Pe andre hu makundrayen para Rom andre hu kasa pe karapiyani suwe totohun pe kol torou.>>
\p
\v 49 Iro imwenen hayou ara Kaipas ara iro pohon tahu pris. Pe yiy ipa; <<Wawu ara kanpahasani hapesah pwi yoh.
\v 50 Paratapeh pe andre kol torou kiya mwomwan? Hiyan tehe ndramat hamou opu kimat kiwiri noku hu ndramat ndramat masih.>>
\p
\v 51 Nongan kokohon ata Yesu nepo andre kimat kiyatahu para kol pwan masih ara, iyau poho kaipas nepo namandran tahu(pris). Yiy ara kinlohonganiy para kinpwai pwi, hapeko pwoke ata Mwoiwan Haiyan isa kili yiy pe ipwai.
\v 52 Pe Yesu ara andre kinmat kinna tahu ndramat para kol Yisrayel o pwi yoh; yiy andre kinmat kiyatahu ndramat masih kene para kol pwan
\v 53 Pwen iro tandrohongan ara yihu pohon para Yuwis ara hurokah sai para katingundru Yesu.
\p
\v 54 Pwen Yesu ara ihipwen mbulen mbulumara hu ndramat pe itali Yerusalem. Pe iyau iya kol mwaihei mepo ndromwindriu aliy pwi, pe iya kol hakol ngalan Eprayim, pe iro ara iyapolo hu (tisaipol) tan.
\p
\v 55 Lang namandran para pwesai (pasopwa) ara pakeh. Pe hu ndramat ara huromu huya Yerusalem. Pwen andre hhu kasungani hu kiya ndran pe hu koro longe (pasopwa) ko.
\v 56 Yihuro nondriya suwe totohun pe huro wong tehe yihu ara hu pakanime Yesu. Yihuro soksok hamou-hamou hupa; <<Wawu lohonganiy tapeh? Yiy andre kisa Pasopwa ndre pwi?>>
\v 57 Pwen yihu ndramat mepo iya pohon tahu (pris) pe hu (paresi) ara huro tine ngawan pe huwong hupa; <<Kapa hamou tawawu kanime Yesu ara kisa pe kisa pwai kisata yowu pe andre yowu kaiki yiy kiya nongan.
\c 12
\s1 JOHN Sapta 12
\p
\v 1 Pwen pe Yesu ara iyarayah iya kol ta Lasarus Peteni, ara lang manonoh imu para (Pasopwa). Lasarus ara yiy ndramat nepo Yesu itohun iyatan pe itine.
\v 2 Imwenen Yesus iyarayah. yihu ara hu mbusi anandrinai namandran paratesah yihu nime Yesu iya. Pwen Mata iripo annandrinai pe Lasarus ara tehen aliy iro pwan mwalinga yiy iro keyeu.
\v 3 Pwen Meri iwiri kohoi sih nepo ndraikei para sipikenat ara kenen namandran iya, pe iwiri pe itilingiy iya ngondroka Yesu. Pe iwiri kompayan pe ikuwe ndrika Yesu iyakiy. Pwen nonoho seu masih mepo huro aliy ara ipep nonoho ndaikei ara ko.
\p
\v 4 Hapeko (tisaipol) tan hamou noru Saimon ngalan Yutas Yiskariyot nepo andre kiyki Yesu kiya kili hu ndramat mwomwan ara ipa;
\v 5 "Paratapeh pe ndraikei nepo ngonohon hiyan iya ara kaya sowaniy pe singayaiy paraliy ara kiyatahu ndramat menmena hu pwi.
\v 6 Yiy mbukenan ara kinopho nimnim kinnatahu ndramat nepo menmena hu pwi ara pwi. Yiy mbukanan ara ndramat para pahana ara ngara Yiy kiyamu kiya singayaiy tahu pe ngara kipopo hayah pe ngara kipo mbulyan imwenen kiyaliy.
\p
\v 7 Hapeko Yesu ipa; <<Yiy ita mbusi melit masih ara, ara para kimat ato. Mbuna wong kiyatan.
\v 8 Yihu ndramat masih nepo menmena hu pwi ara andre hu korosura wawu, hapeko yo ara andre kunto mwalinga wawu pwi yoh.>>
\p
\v 9 Pwen hu ndramat masih ara hgu hilingiy tehe Yesu ara kinsa pwen. Pwen yihu ara hu pakanime yiy pe Lasarus i nepo Yesu imbusi yiy pe itine paiwe.
\v 10 Pwen o yihu (pris) huyamu tahu ara hu pakatingundru Lasarus i.
\v 11 Paratesah yiy opu ara imbusi hu ndramat masih huiki ndriya hu pe lohonga hu iya kili Yesu.
\s1
\p
\v 12 Lang sih iya mulan yihu ndrmat masih yihu hilingiy tehe Yesu ara itapo isa Yerusalem. Yihu ndramat masih nepo husa (Pasopwa) ara.
\v 13 Hu masih ara huwiri papaniu pe hurikai iya ndrokolo sai pe huya puhunani yiy. Pwen huwayeh hupa; <<Kahari ngala Ngindrai! Katoli hiye isa iya ngala Yapan! Yiy ara king para Yerusalem! >>
\b
\q1
\b
\q1
\b
\q1
\b
\m
\v 14 Yesu ikahi tongki hamou pe iya pe iyepwa aliy, tehe koluw kinna hu pwandrahaniy tehe;
\b
\q1
\v 15 <<Wawu mbuna kanoh, wawu ndramira Yisrayel. Akanimei; King tawawu iyerampwan noru tongki pe isayau yohou.>>
\q2
\q2
\b
\p
\v 16 Yihu tisaipol tan ara yihu kanpahasaniy pwi tehe, lang ara iwenen yihu pwandrahaniy koluw ara kinsarayah pwen. Pwen iyamulan para Yesu kiniyau, pe yihuya lohonganiy tehe andre hu kambusi melit ara kiya kili yiy.
\p
\v 17 Pwen yihu masih ara yihuro wong iya sehe melit mepo Yesu imbusi iyata Lasarus pe itine paiwe.
\v 18 Lohongai ara ko pe hu ndramat masih ara huya pe huya puhunani yiy. Paratesah imbusi kultuw namandran iya.
\v 19 Pwen yihu para Paresi hamou ipwai iyata hamou ipa; <<Yiy kinni taimwaitini tou ara, hu ndramat masih para kol pwan ara hutora ndruwan! >>
\s1
\p
\v 20 Pe hu hayah para Grik arra husa Yerusalem para hu kasa mbultere namandra para (pasopwa).
\v 21 Husa pe huya nime Pilip ndamira Petsaita ita nondriya kol Kalili.
\v 22 Pwen pe Pilip ara inese Enturu iyatahu, pe hu masih huya pe husok Yesu.
\p
\v 23 Pe Yesu ara ipwai iyatahu ipa; <<Nahapo ara lang para Noru Ndramat para ngalan kiya paingan.
\v 24 Yo ara ipwai ndrokonan isata wawu tehe, kapa mbuwa youyou kiyos kiya pwan pe kipwala ara sih o. Hapeko kapa kipwala kihipwen andre peken ara andre hu kalek soyosoyon iya.
\v 25 Hiye inamili mwoiwan namandran iya, ara andre mwoiwan andre kinto hiyan pwi. Hapeko kapa hiye mepo iyki yiy iya mbulen ata YAPAN masih mwoiwan kamulan ara andre kiro hiyan.
\v 26 Yihu hiyeh mepo yihu pakarayah tisaipol to, ara akasa pe akaro ndruwo. Paratesah hu ndramat para mbulyo ara andre hu korosura yo hapeleheh andre kuro aliy. Pe kapa hu kambusi sehe melit umbusiy, pwen andre Tomo kipwesani hu.
\p
\v 27 Pwen pe Yesu ipa; <<Nahapo ndriyo ara iwiri nopwaran namandran iya. Andre kupa tapeh, hiyan para kupa; <Tomo, awiri yo kusa mawen nopwaran aro. Hapeko yo usa para melit ara kirayah.
\v 28 Tomo melit aro ara andre kihiri ngalan kiya paingan.> >> Pwen yoholai sih iro paongan yang isa pwan pe ipa; <<Yo umbusi ngolo kinna paingan pwen, hapeko andre kumbusi paiwe.>>
\p ...
\v 29 Pwen hu ndramat masih hu hilingi yoholai aro pe hu hayah tahu ara hupa ndre palan italiwei. Hapeko hu hayah ara hupa ara hamou angelou iwong iya kili yiy.
\p
\v 30 Pwen Yesu itine pe ipa; <<Yoholai mahapo mepo isa ara para hiyan ata wawu.
\v 31 Nahapo tamwaniye para kol pwan kinsa pe andre kirapiyani ndramat iya mu iyatahu para kol pwan masih.
\v 32 Pwen kapa yo kumat pe kuho paingan kei tondrih, andre kuwiri hu ndramat masih kasa kili yo.>>
\v 33 Yiy ipwai tora ara para kipwaingani kimat atan.
\p
\v 34 Pwen hu ndramat ara hupa; <<Wou apa andre amat? Yowu pahasaniy tehe nongan hiyan ara ipa, kapa ndramat para sopwat yowu ara kisa, ara andre kinto lang masih. Paratesah pe apa andre Noru Ngindrai andre kimat? Wou atapa Noru Ngindrai ara hiyeh ndrokonan? >>
\p
\v 35 Pwen Yesu ipwai yatahu ipa; <<Ngono ara andre kilengani wawu nahapo iye ko, pe andre kintosura wawu ndrangan niwen pwi. Nahapo kono iripo ndron mwalinga wawu, hiyan para akarikai kiya polon. Matisain lokohan kisa pe kiramburihi wawu. Ndramat nepo kiro rikai nondriya lokohan ara yiy kinpahasani hapeleheh itapo iyaliy pwi yoh.
\v 36 Ma lang iripondron, akaiki ndriya wawu kiya kili nganan. Pwen andre wawu karayah kiro ndruwa nganan. Yesu ipa melit masih ara ihipwen iya mawen pe ikohon tahu.
\s1
\p
\v 37 Melit pe kultuw namandra imbusiy hapeko hu ndramat hitun ara hu kanimi ndriya hu kinna kili yiy pwi yoh.
\v 38 Pe nongna poropet Esaya ara ipa; <<Nongna rou hiyeh ihilingi YAPAN? Pwoke ata YAPAN andre tukapwainganiy kiya kili hiyeh ndrokonan? >>
\b
\q1
\q2
\b
\p
\v 39 Hapeko nongna Esaya ipwai ara hu ndramat kanlahiy para kawiri kiya ndriya hu pwi yoh.
\b
\q1
\v 40 Tehe ipa; <<YAPAN mbukenan ara imbusi mara hu iyoh pe ndriya hu ara ipoke. Pwen tehen torako pe mara hu iyoh pe lohonga hu ara kini leu pwi. Pwen kinlahi para hu kasa kili yo pe kumbuis hu kaya hiyan pwi.>>
\q2
\q1
\q2
\q2
\b
\m
\v 41 Esaya ara inimei tehe pwoke pe lohongai ara, ara iro kili Yesu, pwen pe imbusi nongan ara.
\p
\v 42 Ndramat soyon iya pe iyapolo hu namandran hayah para Yuwis ara huiki ndriya hu iyatan. Hapeko yihu ara kani mbusiy kinto kol ngawan pwi, paratesah hu noh iyatahu paresi matisain hu kaiki hu kaya mawen suwe totohun.
\v 43 Yihu ara kanamiliy para Ngindrai kihari ngala hu pwi. Hapeko hu namiliy para hu ndramat kahari ngala hu.
\p
\v 44 Pwen Yesu iwayeh iya kili hu ndramat ipa; <<Kapa wawu kaiki ndriya wawu kisa kili yo, pwen wawu ara wauiki ndriya wawu ara iya kili Ngindrai nepo ipwandrisa yo.
\v 45 Kapa wawu tora nime yo, pwen wawu ara tora nime yiy hiyeh nepo ipwandrisa yo.
\v 46 Yo usa ara tehe nganan para kilengani kol pwan lokohan. Pwen kapa hiye nepo kiyki ndriyan kisa kili yo ara andre kinto lokohan. Pwen kapa hiye nepo kiyki ndriyan kisa kili yo ara andre kinto lokohan pwi yoh.
\p
\v 47 Pwen kapa hiye kinhilingi nongno pwi, yo ara kunsa para kuramwaniyani wawu pwi. Yo usa ara para kusopwat kol pwan. hapeko para tamwaitiniy pwi yoh.
\v 48 Hapeko kapa hiyeh kirase yo pe nongno, ara andre kiya nondriya lang namandran para tamwaniye kiya nongan ndrokonan yo kupwai pwen.
\v 49 Yo ara kunuwong kinna lohongo ko mwaihei ara pwi yoh. Tomo ipwandrisa yo pe iyki nongan isa kili yo para kupwai.
\v 50 Pe nongnan iyki ara kiyki kunuwe rou ara andre kinto-kinto. Pwen yo ara urupo pwai sehe nongan o nepo Tomo iykiy isa kili yo para kupwan! >>
\c 13
\s1 JOHN Sapta 13
\p
\v 1 Lang para sopwat hu ndramat ara kinsarayah mapu, pe Yesu ara ipwahasaniy tehe lang tan para kitali kol pwan pe kimwiy kiya kili Taman. Pwen yiy ara ipwaingani namiliwai tan iya kili hu yau tan para mbuliyan.
\p
\v 2 Lang tahu para namnam ara irayah pe sinai ara kiniki lohongani kinna kili Yutas taman ara Saimon Yiskariyot. Yiy ara andre kiyki Yesu kiya kili hu ndramat mwomwan.
\v 3 Yesu ara ipahasaniy tehe Taman ara kinikipwoke namandran iya. Para maran kiro tahu melit masih, paratesah yiyy ara iyau kili Ngindrai pe andre kimwiy kiya kili Ngindrai.
\v 4 Pwen Yesu itali namnam pe itine pe itali koyau tan niwen iro sangin. Pe iwiri koyau para kuweya sangi ndramat pe imwasiy iho kundrayen.
\v 5 Pwen itilingi ndran ara iya kohoi sih pe isungani ndrika hu yau tan, para mbuliyan pe ikuwe hu ara iya koyau iho kundrayen.
\p
\v 6 Pwen isa kili Saimon Petrus para kisungani ndrikan, pe Petrus isok yiy ipa; <<Namandran to paratapeh pe andre asungani ndriko?>>
\p
\v 7 Pe Yesu ipwai iyatan ipa; <<Wou anime mwaniyyani seheh melit urupo mbusiy, kiyamulan andre aphasaniy.>>
\p
\v 8 Hapeko Petrus ipa; <<Kapa yo kunsungani wou pwi, pwen wou ara ato pwi yoh.>>
\p
\p
\v 9 Pwen Saimon Petrus ara ipa; <<Kiya YAPAN kapa nasungani yo, ara andre asungani nimo pe poyo yi.>>
\p
\v 10 Pwen Yesu ipwai ipa; <<Ndramat nepo kini nu masih pwen ara andre kinu paiwe pwi andre kisungani ndrikan o. Paratesah wou ara ani nu pwen, hapeko yo ara kupa wawu masih topo iye pwi.>>
\v 11 Pe Yesu ara ipahasani hiyeh andre kiyki yiy kiya kili hu ndramat mwomwan. <<Wawu masih topo iye ara wawu masih kana hiyan pwi yoh.>>
\p
\v 12 Pwen isungani ndriakn masih ihipwen, iykikoyau tan imwiy iya sangin pe ipwan. Pe isok hu ipa; <<Wawu ilahiy para kalohongani sehe melit umbusiy? >>
\v 13 Wawu pohowe yo ara YAPAN pe ndramat para nohonou wawu ara wawu pwai ndrokonan.
\v 14 Yo ara YAPAN pe ndramat para nohonou pwen yo ara kunu sungani ndrika wawu. Pwen wawu ara tehen aliy wawu andre kasungani ndrika hu yowe wawu imwenen i.
\v 15 Yo kunu nohonou wawu pwen, pe wawu kambusi sehe melit nepo kunmbusiy pwen.
\v 16 Ndramat iya mu iya poho mbulen ara yiy namandran iyatahu ndramat para mbulen. Ndramat para pandrendres ara yiy iya pahandra ndramat hiye iyamu iya kili yiy.
\v 17 Mahapo wawu ara kanpahasani melit masih pwen, wawu kaya pe akambusiy! Pwen andre wawu kapwes kiyamulan.
\s1
\p
\v 18 Yo upa melit aro ara kinsa kili wawu masih ara pwi. Yo ara upahasaniy hiyan iya hiyeh ata wawu ara ato imwenen. Nongna YAPAN ara ipa; <<Hiyeh mepo inamnam isapolo yo, ara andre kimbusi mwomwan kisa kili yo! Lohongai aro pakeh andre kisarayah ndrokonan.
\p
\v 19 Yo upwai kisata wawu pwen pe kapa kisarayah, pwen andre wawu kaiki ndriya wawu kisa kili yo tehe yo ara para kusopwat wawu.
\v 20 Ndrokonan masih kapa sehe ndramat kiwiri ndramat para mbuliyo pe kipwokerani yiy, ara imbusiy isa kili yo. Pe kapa sehe ndramat kipwokerani yo ara tehe ipwokerani Tomo nepo ipwandrisa yo.
\p
\v 21 Yesu ipwai ihipwen pe ndriyan ara irang namandran iya, pe ipa; "Yo upwai ndrokonan tehe hamou ata wawu andre kiyki yo kiya nima hu ndramat mwomwan.
\p
\v 22 Pwen yihu tisaipol ara mara hamou iya kili hamou pe yihuropa; <<Ara ipwai iyata hiyeh ndrokonan?
\v 23 Pwen yihu tisaipol ara mara hamou iya kili hamou pe yihuropa; <<Ara ipwai iyata hiyeh ndrokonan? Tehe poropet Yisaya kinpwai.
\v 24 Pwen Saimon Petrus ara isok yiy iya sehe ndramat ndrokonan andre kimbusi kultuw mwomwan ara.
\p
\v 25 Pe ises iya pakeh kili Yesu pe isok yiy ipa; <<YAPAN hiyeh ndrokonan?>>
\p
\v 26 Pwen Yesu ipa; <<Andre kuwiri ndrina nohun pe kuikiy kiya suw, pe kuikiy kiya kili yiy ara nddramat ara ko.>> Pwen iykiy iyana Yutas noru Saimon Yiskariyot kamai.
\v 27 Yutas iroini ndrina nohun tan irohopwen o, sinai iya kili yiy. Pwen Yesu ipwai iyatan ipa; <<Kiya nahapo ambusiy ara.>>
\p ...
\v 28 Yihu masih mepo hurompwan ndrahasa keyeu, ara yihu kanpahasani sehe melit Yesu ior mbusi pwi.
\v 29 Yutas ara yiy maran ngara kiro singayaiy atahu. Pe hu hayah ara hupa ndre Yesu ara iropa yiy kiya pe kiya sou namnam, ndre kaya yuk hayah singayaiy kiya kili hu ndramat mepo menmena hu pwi.
\v 30 Pwen o Yutas ara itine ko iya ngawan pw kol ara kini lokuh pwen.
\s1
\p
\v 31 Yutas ara iro tali seu iya ngawan o, Yesu ipa; <<Mahapo noru ndramat ara ngalan iya paingan. Pe Ngindrai ara ngalan iya paingan iyata Noru Ndramat.>>
\v 32 Pe andre Ngindrai ara andre ngalan ara andre kiya paingan. Pe Ngindrai mbukenan ara andre kihari ngala Noru Ndramat kiya paingan kindrou pwi.
\p
\v 33 Wawu noru yo ara andre kunto kil wawau ara ndrangan niwen pwi. Pe andre wawu kakah yo. Wawu ara kanlahiy para kaya kol mepo nakuyaliy pwi; nongan aro ko ara upwai iyatahu namandran tahu Yuwis.
\p
\v 34 Nongan pwokeyan nakuikiy kisa kili wawu ara para akaiki ndriya waw kiya kili hamou-hamou. Tehe mepo ngara kunamili wawu ara wawu kanamili hamou-hamou tehen aliy opu.
\v 35 Kapa wawu kanamili hamou-hamou, pwen andre wawu kapwaingani kiyatahu para kol pwan tehe wawu ara tisaipol ato.>>
\p
\v 36 Pwen Saimon Petrus ara ipa; <<YAPAN wou naya leheh ndrokonan.>> Pe Yesu ipa; <<Wou anlahiy para asasura yo mahapo pwi yoh, hapkeo andre kamulan pwen asa.>>
\p
\p
\v 37 Hapeko YAPAN paratapeh pe kinlahiy para kunsa mahapo pwi? YO ara ilahiy para kumat para kusopwat wou.>>
\p
\v 38 Pwen Yesu ipa; <<Wou apa ndre amat sato? Pwi yoh, kapa kakaruk kaamai kiranga moh mandroulang, pwen wou andre apa nongan matihin tehe wou ara anpahasani yo pwi yoh.
\c 14
\s1 JOHN Sapta 14
\p
\v 1 Pwen Yesu iwong ipa; <<Wawu mbuna kalohonge pe ndriya wawu kitine. Wawuiki ndriya wawu iya kili Ngindrai, pe wawu kaiki ndriya wawu kisa kili yo yi.
\v 2 Yo nakuya wum ta Tomo ara para huya mwaniyani hu seu mendreh ata wawu. Kapa pwukene ara andre ngawan kisata wawu.
\v 3 Kapa melit masih kinmwenen, pwen andre kusa pe kuwiri wawu, kaya pe koro kol mepo utaliy. Pe wawu koro hape utaliy lang masih.
\v 4 Pe wawu ara kanpahasaniy sai para kaya paingan kol nepo yo nakuyaliy.>>
\s1
\p
\v 5 Pwen Tomwas ara itine pe ipa; <<YAPAN yowu ara kanpahasani hape aleheh para nayali ara pwi yoh. Yowu andre kapahasani sai ara tehen tapeh ndrokonan?>>
\p
\v 6 Pe Yesu ipwai iyatahu ipa; Yo kopu ara yo sai ndrokonan pe andre kuiki taleh. Kinlahi para hamou ndramat ara kisa kili yo ko mwaihei pwi, yo kopu ara yo sai.
\v 7 Kapa wawu kanpahasani yo pwen, pwen andre wawu kanpahasani Tomo ara hiyeh ndrokonan. Nahapo ara wawu kanime yiy pwen, pe akanpahasani yiy pwen.
\p
\v 8 Pwen Pilip ipa; <<YAPAN apwaingani Tama yowu pe andre lohonga yowu ara andre kiwayis.>>
\p
\v 9 Pe Yesu ipa; <<Pilip yo urosura wawu ara ndrangan niwen iya, hapeko wou anpahasani yo pwi ko. Kapa hiyeh inime yo ara inime Tomo yi. Kapa paratapeh pe ata sok para panime yiy?
\v 10 Wawu kanpahasani tehe yo ara uta nondriya Tomo, pe Tomo ara iripo nondriyo. Nongan urupo wong iyaliy ara ato mbukena pwi yoh. Hapeko ata Tomo, mepo iripo nondriyo, pe iripo mbuliyan iyau kili yo.
\v 11 Wawu ara kaiki ndriya wawu pwokeyan tehe Yo ara uta nondriya nondriya Tomo, pe Tomo ara iripo kili yo. Kapa pwukene kiya kaiki ndriya wawu kiya sehe melit mepo umbusi.
\v 12 Yo upwai ndrokonan, kapa kiyeh kiyki ndriyan masih kisa kili yo. Aro andre kimbusi melit tehe umbudi. Pe andre kimbusi ara namnadran iya, iya sehe melit umbusi. Paratesah yo ara andre kumui kili Tomo.
\v 13 Kapa akasike sehe melit kiya ngolo, ara andre kumbusi. Paratesah melit umbusi ara andre kihari ngala Tomo kiya paingan.
\v 14 Melit masih akasok kiya ngolo, ara andre kumbusi opu!
\s1
\p
\v 15 Kapa wawu namili yo, pwen aka hilingi nongno.
\v 16 Pe andre kusok Tomo pe kiyki hamou para kisopwat wawu pe kipwokeyani wawu. Pe yiy ara andre kintali wawu pwi yoh.
\v 17 Yiy ara Mwoiwan Haiyan andre kipwokeyani melit ndrokonan kisa kili wawu. Yihu ndramat para kol pwan ara andre hu kanwiri yiy pwi. Hapeko wawu ara wawu pahasani yiy, pe yiy ara itasura wawu pe kamulan andre kisa pe kiro nondriya wawu.
\v 18 Kinkahi para yo kutali wawu pe wawu koro ko mwaihei ara pwi yoh. Tehe mbunah taman pe tinan pwi, ara pwi yoh. Yo andre kusa kili wawu.
\v 19 Pakeh andre kol pwan kinime yo pwi hapeko wawu ara andre kanime yo. Yo ara andre kuntine kuya paingan pe wawu ara tehen aliy wawu ara andre andre wawu.
\v 20 Kapa yo kutine paiwe pwen andre wawu kanpahasani tehe yo ara utasura Tomo. Pe wawu ara utasura Tomo. Pe wawu ara topo kili yo pe yo ara ita kili wawu.
\v 21 Yihu hieh mepo yihu hilingi nongno ara yihu hiyeh mepo hu namili yo. Pe hu ara hu namili yo, pe Tomo ara andre kinamili hu. Pe yo ara andre kunamili hu yi. Pe andre yo ara kuyingani yo kiya kili hu hamou-hamou tahu.>>
\p
\v 22 Pwen Yutas hamou i ipwai iyatan ipa; <<YAPAN paratapeh pe andre ayingani wou kisa kili yowu pe kol pwan ara pwi?>>
\p
\v 23 Pe Yesu ipa; <<Yihhu masih hiyeh mepo hu namili yo, ara andre hu kambusi sehe melit upwai. Tomo ara andre kinamili hu pe yo andre kusa kili hu pe andre kirosura hu.
\v 24 Sehe ndramat mepo kini namili yo pwi, ara kinlahi para kimbusi melit upwai. Pe andre kinlohongani nongno ara tehe nongno pwi. Nongan aro ara iyau kili Tomo nepo ipwandrisa yo.
\p
\v 25 Yo urupo pwai melit iye ara urupo ndron sura wawu.
\v 26 Pe Tomo ara andre kipwandrisa Mwoiwan Haiyan kisa kili wawu, ara kiya ngolo. Yiy andre kisopwat wawwu pe kopwokerani wawu. Pe andre kimbusi wawu pe kalohongani hu nongan masih mepo kunpwai pwen kinsa kili wawu.
\v 27 Yo uiki yiy isa para ndriya wawu pe lohonga wawu ara kiwayis. Ndriya wayis mepo nakuikiy ara tehe kol pwan ngara kiyki pwi. Wawu ara mbuna akalohonge soyon pe akanoh.
\p
\v 28 Yo andre huyau hapeko andre kumui kisa kili wawu paiwe yi. Kapa wawu namili yo ndrokonan, pwen andre kimbusi wawu kapwes. Paratesah yo ara andre kumui kiya kili Tomo yi. Pe Tomo ara yiy namandran iya isato.
\v 29 Yo upwai isa kili wawu ma kindrayah mapu. Pe kapa kirayah pwen andre wawu kaiki ndriya wawu kaliy kapa hu kasarayah.
\v 30 Andre kunpa nongan soyon kisa kili wawu pwi, patatesah ndramat iya mu kol pwan ara kinsa. Pwoke atan ara kinlahi hapesah pwi.
\v 31 Hapeko yo ara andre kumbusi sehe melit Tomo ipwandrisa yo para kumbusi. Tehen torako yihu para kol pwan andre kanpahasani tehe yo ara unamili tomo. Kiya aka tine pe tukayau.
\p
\c 15
\s1 JOHN Sapta 15
\p
\v 1 Yesu ipwai ipa; <<Yo ara parakei wain ndrokonan. Pe Tomo ara iya mu iya piyang para wain.
\v 2 Tomo ara ngara kisondriti ndrandran mepo hu konoho kun sangin soyon, ara Tomo ngara kiwiri hu youwin mwomwan iro aliy ara kisa mawen. Pe kei ara andre kirayah hiyan pe kikun sangin soyon iya.
\v 3 Wawu ara kumu mbusi wawu kana hiyan, pe andre kakun mbuwa kei soyon iya. Paratesah nongan ara kunpwai kinsata wawu pwen.
\v 4 Wawu koro ndronsura yo pe yo ara andre kurondronsura wawu. Paratesah ndrandra kei ara kinlahiy para kikun sangin kapa kiro mawen ara pwi. Kinlahiy para akoro mawen kili yo pe akakuniy pwi.
\p
\v 5 Yo kopu ara para wayin ndrokonan, pe wawu ara ndrandran. Yihu hiyeh mepo hu kapaisura yo, pe yo kurosura hu, pwen andre hu kakun sangi hu ara yihu kanlahiy para kambusi hapesah pwi.
\v 6 Hiyeh mepo kini paisura yo pwi, ara andre kapiyani yiy kiya mawen tehe hu kapiyani ndrakei. Yihu ndrakei tehen tora ara andre kawiri hu pe katimwi hu kiya mwan.
\v 7 Hapeko kapa wawu kapaisura yo pe yo ara kupaisura wawu, pwen kapa sehe melit akasok yo kiyaliy ara andre kuiki kisa kili wawu !
\v 8 Yihu tisaipol to ndrokonan ara andre yihu kakun mbuakei soyon iya. Tehen torako ngara kihari ngala Tomo kiya paingan.
\p
\v 9 Yo ara unamili wawu ara tehe Tomo inamili yo ko. Lang masih wawu ara koro nondriya namiliwai ato.
\v 10 Kapa akahilingi yo pwen andre kupahasaniy tehe wawu ara tora nondriya namiliwai to. Pwen tehe yo ngara kuhilingi Tomo pe ngara kuro nondriya namiliwai atan.
\v 11 Yo kunpwai kinsa kili wawu para pwesai to ara andre kipep kiro kili wawu. Ndrokonan pwesai to andre kipep kiro kili wawu.
\v 12 Nongno pwokeyan ara para akanamili hamou-hamou, tehe nepo ngara kunamili wawu.
\v 13 Kapa hamou ndramat kinamili hu kowasen, pe kiyki topwe pwoke tan para kisopwat hu; pwen pakut ara kopu ara iraimwani pakut mepo ngara kanamili hamou-hamou.
\v 14 Wawu ara kowase imwenen kapa wawu ara kahilingi nongno iwenen.
\v 15 Yo kunohoyoh wawu ara ndramat para mbuliyo pwi, paratesah ndramat para poya mbulen ara kinpahasani sehe melit namandran tan ngara kimbusi ara pwi. Nahapo wawu ara kowase, pwen pe yo ara kunpwai melit masih mepo Tomo kinpwai kinsato.
\v 16 Wawu ara kainyoh yo pwi yo ara uyoh wawu. Yo ara uiki wawu para kaya pe kapo mbuwakei soyon mepo andre kiro lang masih. Pwen andre kiyki sehe melit kapa akasok kiya ngolo.
\v 17 Yo uiki nongan pwokeyan ara para akanamili hamou-hamou.
\s1
\p
\v 18 Kapa hu ndramat para kol pwan hu kanamili wawu pwi, ara hu kanmbusiy kinsato pwen.
\v 19 Yihu ndramira kol pwan ara andre hu kanamili wawu, kapa wawu para kol pwan. Hapeko pwi yoh wawu ara para kol pwan pwi. Pwen tehen torako kinamili wou pwi.
\v 20 Wawu tora lohongani sehe nongan kunpwai kinsata wawu pwen? <Ndramat para poya mbulen ara iya pahandra ndramat iya mu iyatan.> Kapa yihu kambusi mwomwan kiya sangi, pwen andre yihu kambusi mwomwan kisata wawu yi. Pe kapa yihu kanhilingi yo pwen, andre yihu kahanlingi wawu yi.
\v 21 Yihu ndramat para kol pwan andre hu kambusi mwomwan kisata wawu, paratesah wawu ara ato. Pe yihu ara kanpahasani Ngindrai mepo kinpwandrisa yo pwi.
\v 22 Yo kuwong kinnatahu pwi, hapeko andre hu kahangoruwe mwomwan o mwaihei. Hapeko mwomwan hu mbusi ara kinlahiy para hu kakuni pwi.
\v 23 Kapa hiyeh kihimwisnani yo, ara ihimwisnani Tomo yi.
\v 24 Kapa kurosura hu pe kumbusi mbulen mepo kinlahi hamou ndramat kimbusiy pwi. Pwen andre mwomwan tahu ara andre kiyau. Hapeko kapa hu kanime sehe melit yo pe Tomo yolu mbusi, pe kanamili yolu pwi.
\v 25 Pwen ara ndrokonan tehe nongan hiyan ipa, <Yihu mbuwali hu to ara ndroiyin pwukene.>
\p
\v 26 Hapeko yo andre kupwandrisa ndramat para kisopwat wawu. Yiy ara Mwoiwa nongan ndrokonan. Yiy andre kiro kili Tomo pe kisa kili wawu, pe andre kipwaingani melit ato masih.
\v 27 Pe wawu ara akawong ndrainga hu hayah kiya ngolo. Paratesah wawrosura yo ipo isa manen mahapo.
\c 16 JOHN Sapta 16
\p
\v 1 Yo umbusi nongan aro ara para kambusi wawu pe wawu mbuna katali yo.
\v 2 Andre yihu kanamiliy para wawu katotohun kiya kili hu pwi yoh. Pe hu ndramat mepo hutingundru wawu kamat, ara yihupa ndre hu mbusi mbulen hiyan iya mbulmara Ngindrai.
\v 3 Yihu mbusi kultuw ara paratesah yihu kanpahasani yo pe Tomo pwi.
\v 4 Yo urupo pwai hu melit aro mahapo, pe kapa kamulan hu karayah, pwen andre wawu kalohonganiy tehe yo ara kuntiyani ndrainga wawu. Koluw yo urosura wawu pe kuntiyani kinsa kili wawu pwi.
\s1
\p
\v 5 Hapeko mahapo ara yo nakumui kuya kili Tomo mepo ipwandrisa yo. Pe hamou ta wawu ara kusok yo hape leheh nakuyaliy pwi yoh.
\v 6 Yo upa nongan aro isa kili wawu pe lohonga wawu ara kini pwes pwi.
\v 7 Hapeko wawu ara andre kawiri hiyan kapa yo kuyau. Kapa kunyau pwi, pwen andre ndramat mepo para kisopwat wawu ara andre kinsa pwi. Pe kapa huya mawen, pwen andre kunpwandrisa yiy kisa.
\v 8 Pe kapa kisa andre kipwaingani mwomwan tahu ndramat para kol pwan masih. Pe andre kipwaingani kultuw hiyan ta Ngindrai. Pe tamwaniye mepo nakisa kamulan.
\v 9 Ndroiyi kultuw mwomwan ara paratesah yihu kaniki ndriya hu kinsa kili yo pwi.
\v 10 Kultuw hiyan ara tehe yo ara andre kumui kuya kili Tomo pe wawu ara ande kanime yo pwi yoh.
\v 11 Tamwaniye nakisa paratesah ndamira kol pwan ara ita tine nongan.
\p
\v 12 Melit para kupwaai kisa kili wawu ara soyon iya, hapeko kinlahi para akawiri masih mahapo pwi yoh.
\v 13 Kapa Mwoiwan para kipwoingani melit ndrokonan kisa, ara aandre kiluwani wawu kiya melit ndrokonan masih. Yiy ara andre kiniyki lohongan imwenen pwi. Yiy ara andre ktiyani sehe melit mepo ihilingiy opu. Pe andre yiy kipwaingani melit andre kisarayah kamulan.
\v 14 Andre yiy kihari ngolo kiya sehe melit mepo ipwaingani isa kili wawu, ara hu melit mepo huwiri iro kili yo.
\v 15 Hu melit masih mepo ita kili Tomo, ara ato ko. Yo upwai tehen tora ara ndroiyin toro; Mwoiwan ara andre kipwaingani sehe melit mepo iwiriy iro kili yo.
\p
\v 16 Yo ara pakeh andre kuyau pe wawu ara kanlahiy para kanime yo pwi. Pwen kiyamulan hape andre wawu kannime yo pwi.>>
\s1
\p
\v 17 Pwen yihu tisapol ara hamou irosok hamou hupa; <<Yiy ara ipa tapeh ndrokonan nepo ipa; <Andre akanime yo pwi, hapeko kiyamulan andre wawu kanime yo! Pe ipa> Yo ara andre kumui kuya kili Tomo?>
\v 18 Pe hupa; <Andre kindrou pwi ara ipa tapeh ndrokonan?> Yowu ara kinlahiy para kapahasani pwi.> >>
\p
\v 19 Pwen Yesu ara kinime hu pwen tehe yihu ara pakasike yiy, pe ipa; <<Wawu ara torasok nongan mepo upwai ara/ Yo ara upa pakeh yo andre kuyau, pe wawu ara kanlahiy para kanime yo pwi. Pwen kiyamulan ara andre wawu kanime yo paiwwe yi.
\v 20 Ndrokonan paraliy ara andre wawu karangsi yo pe karang turut kiya sehe melit mepo andre kirayah kili yo. Pe hu ndramat para kol pwan ara andre kapwes. Pe ndrina lokuh ata wawu ara andre kirapaiwani pe kiya pwesai. kapa aka nime yo paiwe.
\v 21 Pihin mepo irohongotou iyata mbunah ara ipahasaniy tehe langen para kimwalahiy ara kinpakeh. Imwalahiy iyata norun ihipwen, pwesai namandran ara iwiri yi. Pe kinlohongani ngandran mepo iwiriy mamu ara pwi. Paratesah yi kinmwalahiy kinata mbunah hamou howen kinsa kol pwan.
\v 22 Ndriya waw mahapo ara kinto mwenen pwi, hapeko kiyamulan andre kunime wawu paiwe. Pe ndriya wawu ara andre kipwes namandran iya. Kinlahi hamou kirapiyani pweai ara kiya mawen kili wawu pwi.
\v 23 Kiro nondriya lang ara kinlahi hamou ata wawu kisok yo kiya hapesah pwi. Yo upwai ndrokonan isata wau tehe, akapa hiyeh kisok Tomo kiya handra melit kiya ngolo. Tomo andre kiykiy kiya kili yiy.
\v 24 kanmbusi tehen tora koluw pwi. Kapa aka sok sehe melit kiya ngolo, andre wawu kawiri pwesai namandran iya.
\p
\v 25 Nongan masih mepo utiyani isa kili wawu, ara pwandritiye nognan. Hapeko lang utapo isa, hu melit masih kene aro, ara andre hu kasarayah ngawan. Pe kamulan andre kutiyani Tomo ngawan o kisa kili wawu.
\v 26 Pwen andre wawu kasok hu kiya ngolo. Andre kunwiri naku wawu pe kuwong kiya kili Tomo ara pwi yoh.
\v 27 Paratesah Tomo ara inamili wawu ara namandran iya. Pe wawu ara namili yo pe wawuiki ndriya wawu tehe yo ara uyau kili Ngindrai.
\v 28 Ndrokonan paraliy ara yo uyau kili Tomo pe usa kol pwan. Pe yo ara andre kutali kol pwan i pe kumui kuya kili Tomo.>>
\p
\v 29 Pwen iya mulan hu tisaipol tan hupa; <<Mahapo ko awong ngawan ara. Pe aniwong pwandritiye nongan pwi.
\v 30 Mahapo yowu pahasaniy tehe wou ara apahasani melit masih, pe kinlahi hamou ndramat para kitiyaniy kisatam pwi yoh. Pe mahapo yowuiki ndriya yowu ndrokonan, tehe wou ara ayau kili Ngindrai pe asa.>>
\p
\v 31 Pwen Yesu ipwai ipa; <<Mahapo ko wawuiki ndriya wawu ara ndre.
\v 32 Lang ara itapo isa.e lang ara kinsa pwen, para wawu ara andre kamasumbuwe kaya hape- hape pe yo kopu ara andre kuro. Hapeko yoko andre kuto pwi, Tomo ara andre kirosura yo.
\p
\v 33 Yo utiyaniy isa kili wawu paratesah, ndriya wayis to ara andre kirosura wawu. Wawu topo kol pe wawu ara andre kaya nondriya nopwaran hitun. Hapeko ndriya wawu ara kipwoke, yo kunrapiyani pwoke para kol pwan pwen.
\c 17 JOHN Sapta 17
\s1
\p
\v 1 Pwen Yesu ipwa melit masih ihipwen, pe ipa; <<Tomo mahapo lang para ahari naala norun pe yiy andre kihari ngalan kiya paingan.
\b
\pi ...
\v 2 Wou aniki pwoke kinna tan ara kini raimwaitini yihu ndramat masih iripo kol pwan masih. Yiy ara andre kiyki kunuwe taleh mepo andre kinto masih kiya kili hu ndramat mepo aiki hu iya kili yiy.
\v 3 Pe iye ara sai para kunuwe taleh andre kinto lang masih, pe andre kapahasani wou opu ara Ngindrai ndrokonan. Pe Yesu Kristus ara apwandrisa yiy isa kol pwan.
\v 4 Yo ngara kuhari ngalam kiya paingan ara kiya hu melit mepo anpwai kisato para kumbusiy.
\v 5 Kiya Tomo koluw ara ngala tolu iro paingan, ma kol pwan kinirayah mapu.
\s1
\pi
\v 6 Yo ara kunu pwaingani wou kinatahu ndramat para kol pwan mepo aniki hu kinsa kili yo pwen. Yihu ara atam masih pe aiki hu isa kili yo, pe yihu ara hu pwahatini nongnam ara hiyan.
\v 7 Nahapo yihu kanpahasaniy tehe melit masih iripo kili yo, ara yukyuk iyau kili wou.
\v 8 Pe yo ara kunuiki nongan mepo aiki isa kili yo. Pe yo ara kunuiki nongan ara pe huiki ndriya hu tehe, yo ara uro kili wou pe usa.
\v 9 Totohun to iye ara atahu para kol pwan ara pwi yoh. Hapeko atahu hiyeh mepo aiki hu isa kili yo, paratesah yihu ara atam.
\v 10 Pe mahapo ara tehe yihu masih ara tehe ato, yihu ara, ara atam i. Pe wou ara aiki hu isa kili yo, pe yihu ara andre kahari ngolo.
\v 11 Yo mahapo ara andre kutali kol pwan, pe ara andre kutali hu koro pe yo kumui kusa kili wou. Pe Tomo wou ara haiyan wou arosura hu pe apwokerani hu hiyeh mepo aniki hu kinsa kili yo. Pe yihu ara andre hu koro harong tehe tolu topo harong.
\v 12 Yo ara urosura hu pe upwokerani hu ara hiyan iya. Yo ara upwokerani hu ara hiyan iya pe yihu ara kantali yo pwi. Ndramat hamou mepo itali yo ara ndramat nepo nongan hiyan kini pwai pwen pe andre kisarayah ndrokonan.
\pi
\v 13 Pe yo mahapo ara nakumui kusa kili wou. Yo ara kunpwai melit soyon iya kina kili hu para yihu ara andre koro kiyasura pwesai to.
\v 14 Yo ara kunuiki nongan kina kili hu pwen. Pe hu ndramat para kol pwan ara yihu kanamili hu pwi paratesah yihu ara para kol pwan pwi. Pe yo ara tehen aliy para kol pwan pwi yi.
\v 15 Yo ara kunsok wou para awiri hu kasa mawen kol pwan ara pwi. Hapkeo utotohun ara para apwokerani hu pe ndramat mwowman ara mbuna kimbusi mwomwan kiyatahu.
\v 16 Yo ara para kol pwan pwi tehe yo ara para kol pwan.
\v 17 Nongnam ndrokonan ara anohonou hu kiyaliy pe yihu andre karayah haiyan iya.
\v 18 Wou anpwaandrisa yo kunsa kol pwan pwen, pe yo ara tehen aliy yo ara upwandrisa hu iya kol.
\v 19 Pe yo ara uiki yo masih isa kili wou para yihu ara karayah yihu yau atam imwenen.
\s1
\pi
\v 20 Yo utohun ara kinatahu tisaipol iye ko pwi, Hapeko iyatahu hiyeh kapa hu kaiki ndriya hu kisa kili yo yi, paratesah iya kultuw tahu.
\v 21 Totohun iya kili hu ara para yihu karayah hapat o. Tehe wou pe yo ara hapat o. Tomo wou ara ariposura yo pe yo ara uruposura wou, tehen torako yihu ara andre korosura tolu. Pwen hu ndramat para kol pwan ara andre hu kaiki ndriya hu tehe wou ara apwandrisa yo.
\v 22 Wou ara ahari ngolo iya paingan, pe yo uikiy iya kili hu. Pe yihu ara andre karayah hapat o tehe tolu ara hamou o.
\v 23 Yo ara utasura hu pe wou atasura yo, pe yihu ara andre karayah hapat o. Pwen andre yihu ndramat para kol pwan ara andre yihu kapahasaniy tehe wou ara apwandrisa yo. Pe yihu andre kapahasaniy tehe wou ara anamili hu tehe wou anamili yo.
\pi
\v 24 Tomo yihu hiyeh mepo aniki hu isato ara hu koro ndron kili yo. Pe andre hu kanime wou ahari ngolo. Paratesah wou ara anamili yo ma kol kirayah mapu.
\pi
\v 25 Tomo wou ara pakut tam ara hiyan masih. Hu ndramat para kol pwan ara yihu kanpahasani yo pwi, hapeko yo ara upahasani wou. Pe hu tisaipol aro ara hu pahasani tehe wou apwandrisa yo.
\v 26 Pe yo ara upaingani wou iyatahu pe andre kuro pwaingani wou manau. Yo umbusi tehen toro para namiliwai tam kirosura hu pe yo andre kurosura hu.>>
\c 18 JOHN Sapta 18
\s1
\p
\v 1 Pwen Yesu ipwai nongan ara ihipwen, pwen yiy iyapolo hu tisaipol tan pe hu singondriti pwenten para Kitron. Pe huyarayah huya piyang hambut para olip iro aliy pe husong iyaliy.
\p
\v 2 Yutas ara ndramat hamou mepo andre kiyki Yesu kiya nima hu ndramat mwomwan. Yiy ara ipahasani piyang ara lang paratesah, Yesu pe hu tisaipol tan ara lang hitun iya ngara hu kayaliy.
\v 3 Pwen Yutas ara iwiri hu makundrayen hayah, tahu namandran tahu Pris. Pe hu Paresi hu makundrayen para Rom. Pe hu makundrayen mepo ngara hu koro pohomara suwe totohun ara para hu koro pairi yiy. Yiy sap paisui pe lam pe huyau yihuyarayah iya kili Yesu.
\p
\v 4 Yesu ara kinpahasaniy pwen sehe melit andre kirayah. Pwen yiy irikai iya kili hu pe ipa; <<Wawu torakah hiyeh?>>
\p
\v 5 Pwen yihupa; <<Yowu ara topokah Yesu para Nasaret. Pe Yesu ipa; <<Yo iye.>> Yutas ara iro mwalinga hu pe Yesu ara iya paingan yiy mbukenan.
\p ...
\v 6 Pwen yiy iro imwenen pe ipa; <<Yo iye,>> ara hu yos te ndruwa hu iya pwan.
\p
\v 7 Pe isok hu paiwe ipa; <<Wawu torakah hiyeh ndrokonan?>> Pwen yihu ara hu pwai yi hupa; <<Yesu para Nasaret.>>
\p
\p
\v 8 Pe Yesu ipa; <<Yo upa yo ara ndramat mepo wawu torakah ara.>> Pwen Yesu ipa; <<Kiya kapa wawu namili yo kiya yihu masih aro ara hu kayau.>>
\v 9 Yiy imbusi tora ara para nongan ipwai mamu ara kinsarayah, ipa; <<Yo araa kundrapiyani hamou tahu hiyeh mwpo ahang yo pwi yoh.>>
\p
\v 10 Pwen Saimon Petrus ara itine ko iwiri semen pe isondriti ndrainga ndramat hamou para pwandrendres, ta namandran atahu pris ngalan Malkus.
\p
\v 11 Hapeko Yesu ipwai iyata Saimon Petrus ipa; <<Aiki semelan kimui kiya sumweyan. Tehen tapeh apa ndre uo kunlahiy para kuya nondriya ngandran iye pwi?>>
\s1
\p
\v 12 Pwen hu makundrayen iyapolo namandran tahu pe hu makundrayen mepo ngara mara hu kiro suwe totohun ara hu masih huwasi Yesu iya malikei.
\v 13 Pe yihuwiri yiy imu iya kili Aimas mesouwa Kaipas. Hayou ara, ara yiy iromu iyatahu pris.
\v 14 Kaipas ara ipwai iyatahu namandran tahu Yuwis hayah ara ipa, <<Hiyan para ndramat hamou kimat pe kiwiri noku ndramat masih.>>
\s1
\p
\v 15 Pwen Saimon Petrus pe tisaipol hamou ara hiluro ndruwa Yesu iya nondriyan i. Ndramat iyamu iyatahu pris ara ipahasani tisaipol hamou ara, pe hupa hiyan iyatan para kiya suwe tamwaniye iyapolo Yesu.
\v 16 Hapeko Petrus ara iro ndron ngawan. Pwen hu tisaipol hayah ara huwong iyata pihin mepo ngara maran kiro phomara karam namamdran, pe ipa hiyan Petrus kiya nondriyan.
\p
\v 17 Pwen ara isok pihin ara ipa; <<Wou tisaipol hamou ata Yesu ndre?>> Pe ipa; <<Pwi, yo hamou atahu pwi.>>
\p
\p
\v 18 Pe hu makundrayen iyapolo hu ndramat para pwandrendres para seu, ara huwulen pae humbusi mwan sura hu yi.
\s1
\p
\v 19 Yesu iya iro ndriyan pe namandran atahu pris ara iro sok yiy iyatahu tisaipol atan. Pe inihonou hu iya tesa ko yeh.
\p
\v 20 Pwen yesu ipa; <<Sehe melit unohonou ara ndramat masih ara hu pahasani. Yo ara upohowe nongan lang masih iro nondriya suwe totohun. Yo ara kunu mbusi handra melit kokohon pwi yoh. Yihu ndramat masih ara hu hilingi yo topwei.
\v 21 Paratapeh pe wou ata sok yo iya nongan ara? Akasike hu hiyeh mepo hu hilingi yo nongan ita kili hu.>>
\p
\v 22 Pwen makundrayen hamou itine ko ihisili Yesu iya kaipan. Yiy ipa; <<Sai para asomwi namandran tahu pris tehen tora.>>
\p
\v 23 Pwen Yesu ipa; <<Kapa kunpa handra melit kinmwenen pwi, kiya aka pohowei. Hiyan para akarayi ndramat kiya sehe malit ipwai ara ndrokonan?>>
\v 24 Pwen Annas ara iwasi Yesu pe ipwai iyatan para kiya kili Kaipas namandran atahu pris.
\s1
\p
\v 25 Pe Saimon Petrus ara irotine sura mwan pe husok yiy hupa; <<Wou ara hamou tahu yi?>> Pe ipa; <<Pwi yoh, yo hamou tahu pwi yoh.>>
\p
\p
\v 26 Hapeko ndramat hamou para pwandrendres ta namandran ata pris, yiy ara ndraye ndramat mepo Petrus isondriti ndaingan. Yiy ara isok ipa; <<Yo ara unime wou arosura Yesu nondriya piyang para olip.>>
\v 27 Hapeko Petrus ara ipa; "Pwen o kakaruk kamai ara irang.
\s1
\p
\v 28 Pwen hu makundrayen mandroulang o hu wiri Yesu iya mawen seu ata Kaipas, pe huya seu para namandran atahu Rom. Pwen lohonga hu ndramat mepo humbusi mwomwan iyata Yesu, ara hu kanna seu ara pwi. Paratesah hupa ndre matisan hu karayah mwomwan kiya mbulmara Ngindrai, pe yowu andre kaniyan yohou para kalohongani Ngindrai imbusi hu Yisrayel husa mawen pwi.
\v 29 Pe namandran hamou aro iya pe isok hu ipa; <<Wawu lohonge tehen tapeh iyata ndramat aro.>>
\p
\v 30 Yowu ara kanlahiy para kaniki ndramat iye kinsa kili wawu pwi, kapa yiy ndramat para tandroindroi pwi !>>
\p
\v 31 Pwen ipwai iyatahu ipa; <<Kiya akawiri yiy kiya mawen pe akambusi sehe melit kiyatan kiya lohonga wawu.>> Yihu Rom opu ara ilahi para hu kambusi mwomwan kiyahu ndramat.>>
\p ...
\v 32 Nongan ara, ara ipwaiwaniy tehe Yesu andrekimat.
\p
\v 33 Pwen pailet ara iwiri Yesu isa ngawan kili yiy pe ipa; <<Wou ara King atahu Yuwis.
\p
\v 34 Pe Yesu Ipa; <<Ariya lohongam imwenen ndre hamou ndramat itiyaniy isa kili wou?>>
\p
\v 35 Pwen pe pailot ipa; <<Yo ara Yuwis, hu yau tam imwenen pe hu pris ara huwiri wou asa iye. Paratapeh pe wou ambusi tesah ?>>
\p
\v 36 Pwen Yesu ipa; <<Yo ara king o mwaihei para kol pwan pwi. Kapa yo para kol pwan yihu yau to ara andre kipopahun kiyatahu namandran para Yuwis itandrohanga longe mepo huwiri yo. Kolo ara para kol pwan pwi yoh.>
\p
\v 37 Pe pailot ipa; <<Wou king ndre? Wou mbukenan atapa yo para king, apwai ndrokonan. Ndroiyin ara hu pe urayah. Yo usa para kupwaingani melit ndrokanan iya kol pwan. Yihu hiyeh hu namili melit ndrokonan ara hu pafasani ndrokonan.
\p
\p
\v 38 Pwen pailet ipa; <<Wou atapa melit ndrokonan ara tesah ?>> Pwen iya ngawan kili hu ndramat pe ipwai iyatahu ipa; <<Ndramat iye ara kinmbusi handra melit mwomwan pwi yoh.
\v 39 Hapeko kowase wawu ara ipa hiyan para kutali ndramat kiro kou pe kisa ngawan hayou sih, sih. Kiro mwenen lang para kalohongani Ngindrai iwiri hu Yisrayel isa mawen kol Yisip. Kapa wawu kapa hiyan pwen andre kutali King atahu Yuwis iye kiyau.
\p
\v 40 Hapeko yihu wayeh hupa; <<Yowu ara namili ndramat ara pe Parapas ara pwi yoh !>>
\c 19 JOHN Sapta 19
\s1
\p
\v 1 Pwen pe pailet ipwai pe hu lomwasi yiy.
\v 2 Pe hu makundrayen ara huwiri malikei maporon, pe humbusiy tehe payan para king pe huikiy iya kili yiy.
\v 3 Pwen hupa; <<Lang hiyan atam king para Yutah. Pe hukamwaniyani nima hu pe hurayiy.
\p
\v 4 Pe pailet iya pe ipwai iyatahu ndramat ipa; "Yo nakuiki yiy kisa ngawan kili wawu, pe wawu ara kapahasaniy tehe yo ara unumei tehe handra mwomwan ara kinto kili yo pwi.>>
\v 5 Pwen pe Yesus ara isa ngawan iyasura malikei maporon pe koyau laman. Pe pailey ipa; <<Kiya yiy hiyeh.>>
\p
\v 6 Pwen pe namandran tahu pris pe hu makundrayen ara hunime yiy pe huwayeh hupa; <<Katingundrun! Katingundrun! Katingundrun pe kaiki yiy kiya kei tondrih!>> Pe pailet ipwai ipa; <<Yo ara kun-nime handra kultuw mwomwan kinmbusiy pwi.>>
\p
\p
\v 7 Pwen yihu namandran tahu Yuwis hupa; <<Nongan pwokeyan tahu ara ipa kimat. Paratesah ipwohowe yiy ara noru Ngindrai.>>
\p
\v 8 Pailet ara ihilingi nongan aro pe inoh namandran.
\v 9 Pe iwiri Yesus imui iya wum namandran pe isok yiy ipa, <<Wou para leheh ?>> Pe Yesus ara kiniki handra nongan pwi yoh.
\v 10 Pe pailet ipa; <<Wou anlahiy para awong kisa kili yiy pwi. Wou apahasaniy tehe yo ara pwoke iripo kili yo para kupwai pe hu katingundrum ?>>
\p
\v 11 Pwen Yesus ipa; <<Kapa Ngindrai iyera paingan kiniki pwoke pwi, andre kinlahiyy para ambusi hapesah kinsato pwi yoh.
\p
\v 12 Pe pailet ara pakitali yiy kiyau hapeko, hu namandran para Yuwis hupa; <<Kapa wou atali ndramat aro, wou ara kowase Kayeresar pwi. Hiyeh mepo ipa yiy king ara imbusi mwomwan iyata Kayesar.
\p
\v 13 Yihu pwai tehen toro, pe pailet iwiri Yesus imui iya ngawan kili hu yi. Pwen iya pe ipwan pwapwai para tamwaniye iro ndrita keyeu, hu pohowei Pat para Puluwa.
\v 14 Ko kinipiyah pwen pe lang para kalohongani hu Yisrayel hutali Yisip ara isarayah. Pe Pailet ipwai iyatahu ndramat ipa; <<King ta wawu iye!>>
\p
\p
\v 15 Pwen hu wayeh namandran iya hupa, <<Kawiri yiy kiya mawen! Kawiri yiy kiya mawen! Kandruyani yiy kiya kei tondrih! Pe Pailet wawu namili kundruyani king ata wawu?>> Pwen pe yihu pris yihupa: <<King towu ara Kayesar ko.>>
\p
\p
\p
\v 16 Pwen pe pailet ara iyki Yesus iya kili yihu para yihu katingundrun. Pe hu wiri Yesus pe huyau.
\s1
\p ...
\v 17 Pe Yesus ara ikuni kei tondrih tan pe huya kol hakol pahayi hu pohowei pahayi para payan.
\v 18 Huya huro ara pe hundruyani yiy iya kei tondrih. Pe hu ndramat malmou i hilho pairi yiy. Hamou iro haroh pe hamou iro haroh.
\p
\v 19 Pwen Pailet iyki nongan sahin huratuluwiy ipa; <<Yesus para nasaret king para Yuwis.>>
\v 20 Kol mepo hundruyani Yesus iho aliy ara pakeh kol namandran Yerusalem. Nongan huratuluwiy ara iya nongna kol tahu Hipru, Latin pe Krik pwen pe ilahiy para ndramat masih andre kapohowei.
\v 21 Pe namadran tahu Yuwis para Yutah ipa; <<Akarapaiwanni ngalan mepo hupa; <<King para Yuwis! Paratesah yo kopu ara yo King para Yuwis.> >>
\p
\v 22 Pwen Pailet ipa; <<Sehe nongan kunratuluwi ara andre kiyendron nokun tehe kunratuluwiy pwen.>>
\p
\v 23 Yihu makundrayen ara hu ndruyani Yesus ihipwen, hu taingani koyau tan ara iya kili hu mahamou. Pe huwiri koyau tan sih i, hapeko koyau ara; ara hasai o pe kinlahiy para kandrohomwiriy pwi.
\p
\v 24 Pwen hupa; <<Konan mbuna tukandohomwiriy, hapeko tuka piye sombule pat para tukanimei, hiyeh andre kiwiriy.>> Humbusi tehen tehen tora ara imwenen nongna Yapan sahin ipa; <<Yihu taingani koyau to mwalinga hu pe hupiye sombule pat iyaliy.
\p
\b
\q1
\q2
\b
\m
\p
\v 25 Pe yihu ara yihu mbusi kultuw ariya kene. Tina Yesus pe nayin Meri, pe Meri Matalen ara hurotine ndrahasa kei tondrih ata Yesus.
\v 26 Pwen Yesus inime tanan iro tine ndrahasa tisaipol mepo inamiliy iya ara pe ipwai iyatan ipa; <<Yiy ara norum.>>
\v 27
\s1
\p
\v 28 Pe ipwai iya kili tisaipol ara ipa; <<Yiy ara tinam.>> Pe iro tandrohongan ara, tisaipol ara iwiri yiy iya seu tan.
\v 29 Pe kohoi sih iro ara, ara wain iro aliy. Pwen huwiri ndrandra kei para hisop, pe huiki koyau hasai iya wain pe huikiy iya ngusun.
\v 30 Pwen Yeeus ihingorou hape ihipwen pe ipa; <<Melit masih ara kinihipwen ara!>> Pe iyki mwomwan iya kili Ngindrai pe payan iwayiu iya pwan.
\p
\v 31 Lang para ihingong kinpakeh pe yihu ara kanpwes para yihu matimou para kohondrungang kei tondrih pwi yoh. Pwen husok Pailet para hu katumbuwe ndralka hu pe hu kamat leheleh. Pe andre kawiri nombuwe kasa pwan.
\v 32 Pwen hu makundrayen husa pe hurumbuwe ndrika hilu ndramat malimou mepo huro kei tondrih sura Yesus.
\v 33 Hapeko husa kili Yesus pe hunime yiyy ara kinimat, pwen hu katumbuwe ndralkan pwi.
\v 34 Pwen makundrayen ara iwiri nah, pe isi Yesus iya sesen pe ndrai pe ndran ara imuw isa pwan.
\v 35 Ndramat imbusiy ara, ara inime iya maran sehe melit irayah. Pe nongan ipwai ara ndrokonan. Pwen pe andre wawu kaiki ndriya wawu kiyaliy.
\v 36 Melit masih ara, ara imbusi nongna Yapan isarayah ndrokonan. Nongan ara ipa; <<Yihu andre katumbuwe ndruwin pwi yoh.>>
\v 37 Pe andre yihu kan nimnim kinata ndramat husruwe yiy pwi yoh.
\s1
\p
\v 38 Yosep para yyiy ndramira Arimatiya ara yiy tisaipol hamou ata Yesus, ara iya pe isok Pailet para kiwiri nombuwe Yesus kisa pwan. Pwen pailet ipa hiyan iyatan pe iya pe iwiri nombuwe Yessu iya mawen.
\v 39 Pwen Niketemus ndramat mepo iya kili Yesus ping ara isaiki ndraikei mangonohon. Kenen ara namnadran iya tehe manandrtingui pe yimah
\v 40 Pe hilu malmou kene hilu sumwa Yesus iya koyau hiyan, ndraikei hiyan mangonohon ara iya ndritan. Paratesah kowase hu Yuwis ara tehen aliy.
\v 41 Yihu makundrayen ara hu ndruyani Yesus iya kei tondrih, ara iro pakeh piyang hambut. Pe piyang ara ngat sih iro aliy. Pe yihu kaniki hamou ndramat kinaliy mapu, howen manau.
\v 42 Paratesah lang para kalohongani hu Yisrayel hutali Yisip ara pakeh. Pwen tehe ngat ara ita pakeh o pe huwiri Yesus pe huyaiki yiy iyaliy.
\c 20 JOHN Sapta 20
\s1
\p
\v 1 Pe iro mwenen para lang manadrtoyoh, ma lang iro mbungahiy manau. Meri Maktlen iya ngat pe inimei tehe pat mepo hu siyi mara ngat iyaliy, ara kinto nokun pwi yoh, kintiri kina mawen.
\v 2 Pwen ingap iya pe inime Saimon Pita pe hu tisapol hayah i mepo Yesus inamili hu pwokeyan iya ara pe ipa; <<Yihu ara kanwiri nombuwe Yesus kinsa ngawan, pe yo kunpahasani hape aleheh huiki yiy italiy ara pwi yoh.>>
\p
\v 3 Pe Pita tisaipol hamou ara hilungap iya ngat para kaya nimei.
\v 4 Pe tisaipol hamou ara iraimwaitini Pita pe iya rayah iya ngat imu.
\v 5 Yiy iya ko pe iro ngawan pe inimnim iya nondriyan, pe inime koyau ara iyos iro pwan, hapeko yiy kinna nondriyan pwi.
\v 6 Hapeko Saimon ita ara iyarayah pe isong iya nondriyan.Yiy iya pe inime koyau mepo yihu ndrutuhi yiy iyaliy ara iyos iro pwan i.
\v 7 Hapeko koyau hape mepo hu kulani payan iyaliy, ara hu kumwaniy hiyan iya pe iyepwan ngilsen.
\v 8 Pwen tisaipol ara iya nondriyan i pe inimei pe ilohonganiy tehe ndrokonan.
\v 9 Hapeko yihu ara kanlohongani tehe nongna Yapan ipa andre kintine ara pwi.
\s1
\p
\v 10 Pwen pe hu mui iya wum.
\v 11 Hapeko Meri ara irondron pohomara ngat pe iro rang. Iro rang manau pe itine pe inimnim iya nondriyan.
\v 12 Pe inime angelou malmou koyau ata hilu ara palen iya. Hamou ara impwan paya Yesus iro aliy pe hamou ipwan ndralka Yesus iro aliy.
\p
\v 13 Pwen angelouu ipa: <<Wou atarang paratesah.>> Yo urupo rang paratesah hu kaniwiri Yapan ato kinna hape. Pe yiy ipa; <<Kunpahasani hape aleheh yihuiki yiy italiy pwi.
\p ...
\v 14 Pe Meri maran pakiya pwi inime ndrmat hamou iro tine ndruwan. Yiy ara Yesus hapeko Meri ara kini yirowe yiy pwi.
\p
\v 15 Pwen Yesus isok yiy ipa; <<Wou atarang paratesah ? Wou ata kah hiyeh ndrokonan?>>
\p
\p
\v 16 Pe Yesus ipa; <<Meri!>> Pwen irapaiwani yiy pe ipa <<Rapi>>
\p
\p
\v 17 Pe Yesus ipa; <<Mbunasa pakeh kili yo. Paratesah yo kuna paingan kili Tomo. Hapeko aya kahi nali hu pe apwai kiyatahu tehe, yo ara andre kuya kili Tomo pe Tama wawu, pe Ngindrai ta wawu.>>
\p
\v 18 Pe Meri Maktalen iya kahi hu pe ipwai iyatahu ipa; <<Yo ara kunime Yapan !>> Pwen nongna Yesus iya kili hu.
\s1
\p
\v 19 Pe iro mwenen lang imu iya andre sih, pe hu tisaipol ara hurawule hu iro nondriya seu. Paratesah yihu noh iyatahu namandran atahu Yuwis. Mwoiwan hu ihin pe Yesus ara iya ko iro tine sura hu pe ipa; <<Ndriya wawu ara tehe kawayis.>>
\v 20 Pwen pe yiy ara iwong iya kili hu pe iyingani niman pe sesen iya kili hu. Ndriya hu ara ipwes namandran iya tandrohonga hunime Yapan.
\p
\v 21 Pwenn iwong imui iya kili hu paiwe ipa; <<Ndriya wawu ara kiwayis. Tomo ara ipwandrisa wawu pe yo ara tehen aliy yi.>>
\v 22 Pwen ihili kunuwen iya kili hu ipa; <<Akawiri Mwoiwan Haiyan.
\v 23 Kapa akarapiyani mwomwan atahu ndramat, ara andre kiyau. Hapeko kapa akandrapiyani mwomwan tahu pwi, ara andre kinyau pwi.
\s1
\p
\v 24 Hapeko tisaipol hamou ngalan Tomwas ara kinto kili hu pe Yesus isa pwi.
\v 25 Pe hupwai iyatan hupa; <<Yowu ara kanime Yapan!>> Hapeko yiy ipa; Yo kunuiki ndriyo pwokeyan kinaliy pwi, kipo kunime ngara nil kiro niman pe kuiki nimo kiya neken ita sesen.>>
\p
\p
\v 26 Lang mandrosih iyamulan yihu tisaipol masih ara hu rawure hu pe Tomwas ara iro mwalinga hu yi. Pe papai ara huwariy hapeko Yesus ara iya ko iro tine mwalinga hu tehe koluw imbusiy. Pwen ipa; <<Ndriya wawu ara kiwayis.>>
\v 27 Pe ipwai iyata Tomwas ipa; <<Aiki mbusi nimam kisa neken iripo sese. Lohongan ara mbuna kiya malndra lohongam ara kiya handra ko!>>
\p
\v 28 Pwen Tomwas ipa; <<Wou ara namandran ato, pe wou ara Ngindrai ato.>>
\p
\v 29 Pwen pe Yesus ipwai iyatan ipa; <<Wou anime yo pe ambusi lohongam paratesah anime yo. Hapeko pwesai ara iya kili hu hiyeh mepo yihu kanime yo pwi, hapeko huiki lohonga hu isa kili yo>>
\p
\v 30 Yesus ara imbusi melit kintut kokohe isarayah ndrokonan mara hu tisaipol. Hapeko kundraluluwiy masih kinna pwan pwi.
\v 31 Hapeko nongan mepo uratuluwiy, ara para wawu kaiki lohonga wawu kiyata Yesus tehe yi ara andre kisopwat hu ndramat. Yiy ara noru Ngindrai pe kapa akaiki lohonga wawu kiya kili yiy andre wawu kawiri kunuwe taleh.
\c 21 JOHN Sapta 21
\s1
\p
\v 1 Iyamulan Yesu iyarayah i iya kili hu tisaipol hu pakeh ndras para Kalili. Pe malet hayah irayah kili hu ara toro.
\v 2 Yihu tisaipol hayah ara huro ara. Saimon Pita, Tomwas(ngalan handra ara titimas), pe Nataniyel noru Sepeti yiy ara para Kana, pe hilu Tisaipol malmou i.
\v 3 Pwen Saimon Pita ipa; <<Yo nakuya pokou ni.>> Pe yihupa; <<Yowu nakasa yi!>> Pwen pe huhis iya ndroi pe huya, hapeko ping aran hu kanpo hapesah pwi.
\p
\v 4 Paramwandrai ara kinna pwan pe tisaipol hunime Yesus iro tine poho leng. Hapeko yihu kanime mwaniyaniy pwi.
\p
\v 5 Pwen iyoh iya kili hu ipa; <<Kowase wawupo hayah ni ndre pwi ?>> Hapeko yihupa; <<Pwukene yoh.>>
\p
\p
\v 6 Pe ipwai iyahu ipa; <<Akapiyani net atawawu kiya nima wawu saingin, pe wawu andre kapo ni soyon!>>
\p
\v 7 Pwen tisaipol nepo Yesus inamili yiy iya ara ipwai iya kili Pita ipa; <<Yiy ara Yapan!>> Pe Saimon Pita ihilingiy tehe Yapan o, itali koyau tan pe ikohis iya ndras pe irangangai iya poholeng.
\v 8 Pe yihu hayah ara yihuro ndron ndroi pe huluwi ni isa paingan, pe huwiri ni iya poholeng. Mwelenga leng pe hape mepo huwiri ni iro aliy, ara popowe sangat.
\v 9 Yihuyaray iya pwoholeng pe hunimei tehe ni ara iro kalamwan, pe ndrina nohun iro yi.
\p
\v 10 Pwen Yesus ipa; <<Akawiri hayah ni mepo wawupo ara kisa.>>
\p
\v 11 Pe Saimon Pita iya ndroi pe iwiri net iya leng. Ni ara sangat, yimingui pe royoh. Pe namandra huko pe net kini mut pwi yoh.
\v 12 Yesus ipa; <<Kiya akasa pe aiki namnam.>> Hapeko yihu ara kanpahasani hiyan pwi tehe yiy ara Yapan ndre pwi.
\v 13 Pwen pe Yesus itaingani ni pe ndrina nohun iya kili hu.
\v 14 Aro ara maporotoyoh ara; Yesus iyarayah iya kili hu tisaipol mahutine ko.
\s1
\p
\v 15 Yihu namnam mandroulang ara ihipwen, pe Yesus ipwai iyata Saimon pita ipa; <<Saimon noru Yohanis wou anamili yo pe namiliwai tam iramwaitini yihu masih tora ?>> Pita ipa; <<Ehe Yapan wou apahasaniy tehe yo ara unamili wou.>> Pwen Yesus ipa; <<Kiya wou ahingini hu noru sipsip to kiya namnam.>>
\p
\p
\p
\v 16 Pe Yesus ipwai paiwe ipa; <<Saimon noru Yohanis wou anamili yo ndre pwi ?>> Pita ipa; <<ehe Yapan wou apahasaniy tehe yo ara unamili wou.>> Pwen Yesus ipa kiya; wou ahilingi hu noru sipsip to kiya namnam.>>
\p
\p
\p
\v 17 Pwen porosih i yesus ipa; <<Saiman noru Yohanis wou anamili yo ndre pwi >> Pwen Pita ara ndriya ara iya nopwaran masih, paratesah Yesus ara isok yiy maporotoyoh. Pe ipa; <<wou apahasani melit masih tehe yo ara unamili wou.>>Pwen Yesus ipa; <<Kiya wou halingi noru sipsip ato kiya namnam.
\p
\p ...
\v 18 Ndrokonan masih tehe mamu wou wihou pe ngara ambusi melit kiya lohongani tan, pe ngara aya hapeleheh kiya lohongani tam. Hapeko kapa aya parangoloh andre hamou kiluwani wou, pe kiwiri wou kiya hape aleheh mepo anamiliy apara ayaliy pwi.>>
\v 19 Yesus ipa tehen tora para kipwaingani kimat tan para kihari ngala Ngindrai. Pwen yesus ipa; <<Aro ndruwa>>
\p
\v 20 Pwen Pita maran iyamulan pe inime hu tisaipol nepo Yesus inamili hu iya, ara huro ndruwa hilu. Yihu mepo hurosura Yesus pe huro namnam, ma kinmat mapu. Pe Pita ipa; <<Yapan hiyeh iripo mwalinga wawu andre kiwiri wou kiya nima hu ndramat mwomwan ?>>
\v 21 Pe Pita isok Yesus ipa; <<Yiy tehen tapeh ?>>
\p
\v 22 Yesus ipa; <<Kapa yo kunamili yiy para kiro mwalen kipo kumui ara handra melit para apahasaniy pwi yoh. Wou aro ndruwo kopu.>>
\v 23 Pwen nongan ara, ara hu yau ata Yapan masih hu hilingiy tehe hu tisaipol ara andre hu kanmat pwi. Hapeko Yesus ara kinpa tehen tora pwi yoh. Yiy ara ipa; <<Kapa yiy kiro mwalen kipo kusarayah, ara melit para akanpahasaniy pwi.>>
\p
\v 24 Iye ara sehe melit mepo hu tisaipol ngara kapohowei, pwen pe huratuluwiy. Pe yowu pahasaniy tehe melit Yesus imbusiy ara ndrokonan.
\p
\v 25 Pe Kapa hu melit hayah mepo Yesus imbusiy ara hu karatuluwiy kiya pwan, andre kol pwan masih kanlahiy para kanwiri nongan aro pwi.
