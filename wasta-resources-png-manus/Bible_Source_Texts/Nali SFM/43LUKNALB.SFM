\id LUK - Nali Translation
\ide 65001 - Unicode (UTF-8)
\rem Copyright Information: For any non-Paratext use of this text, permission must be obtained from the copyright holder
\rem Original draft by Johnson Moses circa 1995. Final chapter (24) by Martha Pohonum in August 2007. Original typing by Jerry & Sue Pfaff.
\rem updated last on 15 Aug 2012 by Jerry Pfaff
\rem Paratext text entry by Louis Schulte - August 2012
\h Luk
\rem This is the Gospel of Luke in the Nali Language (Pwandrau dialect), Manus Island, Manus Province, Papua New Guinea.
\toc1 Luk
\toc2 Luk
\toc3 Lk
\mt1 LUKAS ITIYANI TITIYE HIYAN TA YESUS
\mt2 (English: The Gospel of Luke / Luke tells the Good Story of Jesus)
\mt2 (Tok Pisin: Gutnius Luk i Raitim / Luk i Autim Gutpela Stori Bilong Jisas)
\imt Nongan Imu (Introduction)
\ip Nongan imu para puk iye – \bdit “Lukas Itiyani Titiye Hiyan ta Yesus” \bdit*– (continue with introduction ... when written)
\ip (Other intro paragraphs to be written)
\c 1
\s1 Luk itiyani titiye hiyan ta Yesu
\p
\v 1 Teyopilus: Hu ndramat soyon iya kanihinonou para katiyaniy pe karatuluwi melit masih, mahapo hu kansa rayah ndrukonan kansa kili tou.
\v 2 Yihu ratuluwi titiye mepo yowu kanihilong iro kili hu ndramat hu nimei irayah iro ndroiyin pe hu tiyaniy.
\v 3 Tehe mahapo yo mbukeno unimei, utulwaniy, pe ukahi titiye iye iya hiyan iro ndroiyin, pwen pe ulohonganiy para kuratuluwiy kiya hiyan pe kiye mwonen. Pwen kuikiy kisa kili wou pe animei. Teyopilus, wou ndramat hamou namandran pe mangalam.
\v 4 Yo umbusi mbulen iye para wou animei pe alohonganiy tehe titiye hu kantiyaniy sa tam ara ndrukonan masih.
\s1
\p
\v 5 Titiye para melit irayah ara iro tandrohonga ndramat hamou ngalan Herot. Yiy ara iro king* para kol hakol namandran ngalan Yutah. Iro kol ara ndramat hamou ngalan Sakariyah. Yiy ara hamou prist** ndraiye prist hamou para koluw ngalan Apiyah. Ngala nambuyu Sakariyah ara Elisapet. Yiy ara ndraiye prist namandran para koluw ngalan Aaron.
\v 6 Tokuyai pe mipwan ta hilu malmou kene, pihin pe kamai, ara iya hiyan pe imwonen iya mbulumara Ngindrai. Hilu hilingiy pe hilu ho ndruwa nongan pe pwahanou masih hiyan ta Yapan.
\v 7 Hilu noru hilu pwokene, paratesah, Elisapet ihikamai pe kinlahi kinkun hamou mbunah pwi; pe hilu malmou kene ara kanihi parangoloh masih.
\p
\v 8 Lang sih iro mwonen lang tahu prist para wum ta Sakariyah huya po mbulen iya yumwa totohun namandran*, Sakariyah iya pe iropo mbulyan tehe prist iya mbulumara Ngindrai.
\v 9 Lang ara hu prist masih hurakau, pe kau ileh iya ta Sakariyah para kiwiri mbulen para timwiya ndreye kei ma ngonohon layin* kiya ngondriya yumwa totohun namandran ta Yapan.
\v 10 Iro mwonen lang para timwiya ndreye kei ma ngonohon layin, hu ndramat masih huye ngawan ara huro totohun.
\p
\v 11 Pwen pe angelo hamou ta Yapan isa rayah isa kili Sakariyah pe iro tine iya pwen te niman mot ngilse pwemwan* iro tine para timwiya ndreye kei ma ngonohon layin.
\v 12 Sakariyah inime yiy, mwoiwan ihin pe inoh iya mwomwan.
\v 13 Hapeko angelo ipwai iya tan ipa, <<Mbuna anoh, Sakariyah. Ngindrai kinihilingi ndringem, pe nambuyum Elisapet andre kikuni norum hamou kamai pe wou andre apohowe ngalan kiya Yohanes.
\v 14 Wou andre anamiliy pe apwesani yiy namandran iya. Pe kiro mwonen lang para Elisapet kimwalahiy tan, hu ndramat soyon iya andre hu kapwes kiya tan para isa rayah.
\v 15 Andre hu kapwes kiya tan paratesah, yiy andre kirayah ndramat hamou namandran pe mwangalan kiro mbulumara Yapan. Pwen pe yiy mbuna kiyin wain* pe ndran tunguyan paratesah, Moiwan Haiyan ita kili yiy ma iro ndron ndriya tinan.
\v 16 Yiy andre kiliwi hu ndramat soyon para Israyel hu kamui koho ndruwa Yapan, Ngindrai tahu.
\v 17 Yiy andre kimbusi mbulen namandran pe pwokeyan iya tehe poropet* Eliyah**. Yiy andre kiro mu ta Yapan, pe kiramwaniyani hu parangoloh pe hu mbunah kaya wule pe hu kaya hapat. Yiy andre kiramwaniyani hu ndramat para ndrainga pwi kahalong nongan, pe karikai tehe hu ndramat malohonga hu hiyan. Yiy andre kimbusi hu ndramira Yapan koro mwonen pe koro longe yiy.>>
\p
\v 18 Sakariyah ipwai iya ta angelo pe isike yiy ipa, <<Yo andre kupahasani tehe melit anpwai andre kisa rayah ndrukonan tapeh? Yo kunna parangoloh mwomwan, pe nambuyu tehen aliy i.
\p
\v 19 Angelo ipwai imui iya kili Sakariyah ipa, <<Yo ngolo Kapiriyel. Uro kili Ngindrai, pe ipwandrisa yo para kusa nese ndraingam kiya nongan hiyan iye.
\v 20 Ahalingiy! Mahapo wou apa nongno kunpwai sa tam ara ndrukonan pwi, pwen pe kiro mahapo kiya, pohom andre kimum pe andre anwong pwi masih kipo lang para melit kuntiyaniy sa tam kisa rayah ndrukonan.>>
\p
\v 21 Lang ara hu ndramat masih huye ngawan huye longe Sakariyah ndrit pe huro lolohonge soyon, hupa -- ndroyin tesah mepo iro ngondriya yumwa totohun ndrangan naiwen iya.
\v 22 Iya mulan, Sakariyah isa ngawan, pohon kinna pwi pe iro wong iya kili hu iya niman o. Pwen pe hu masih hu pahasaniy tehe kinnime hapesah iro ngondriya yumwa totohun.
\p
\v 23 Pwen lang para mbulen tan ihipwen, imui iyau iya kolon.
\v 24 Iya mulan, Elisapet, nambuyu Sakariyah, hilu yen pe Elisapet ihingorowei tehe ikuniy. Pwen pe ikohon iye manau seu ipo walahen mayimah ihipwen. Pwen pe ipa,
\v 25 <<Mahapo Yapan koyun isikirani yo pe ihingini yo mbunah hamou, pe itali masirai kili yo mbulumara hu ndramat masih.>>
\s1 Ensel i tokim Maria olsem Jisas bai i kamap (Translate)
\p
\v 26 Elisapet walahen iro manonoh pe Yapan ipwandrisa angelo Kapiriyel iya kol hakol mendreheh ngalan Nasaret, ita ngondriya kol namandran ngalan Kaliliy.
\v 27 Pe iya rayah iya kili pihindrahin hamou ngalan Mariya, mepo taman kinsokumburani yiy pe ndramat hamou ngalan Yosep, ndraiye king Ndrepit, para hilu kayesou.
\v 28 Angelo iya rayah iya kili yiy pe ipwai iya tan ipa, <<Ndrukololang hiyan Mariya. Yapan inamili wou namandran iya, pwen pe yiy ita sura wou pe imbusi hiyan isa tam.>>
\p
\v 29 Mariya ihilingi nongna angelo, mwoiwan ihin, pe ilolohonge soyon, ipa -- aripo sehe nongan?
\v 30 Angelo ipwai iya tan ipa, <<Mbuna anoh, Mariya. Yapan ipwes namandran iya satam pe inamili wou.
\v 31 Pwen pe wou andre akuniy pe andre amwalahiy kiya ta mbunah hamou kamai, pe andre apohowe ngalan kiya Yesu.
\v 32 Yiy andre kirayah ndramat hamou namandran pe mangalan pe hu ndramat masih andre kapohowe yiy Noru Ngindrai Paingan Masih. Ngindrai andre kimbusi yiy kirayah king tehe tumbun Ndrepit, king para koluw.
\v 33 Yiy andre kirayah king tahu ndramat masih ndraiye tumbu hu Yakop. Yiy andre kiro king hasap kiyau pwen hasap pe andre kinihipwen pwi.>>
\p
\v 34 Pwen pe Mariya ipwai imui iya kili angelo pe isike yiy ipa, <<Melit anpwai ara andre kirayah ndrukonan tapeh, mepo kunyesou pe kunmatin kinna polo hamou kamai mapwi?>>
\p
\v 35 Pe angelo ipwai imui iya kili Mariya ipa, <<Mwoiwan Haiyan andre kisa rayah kisa kili wou pe pwoke ta Ngindrai Paingan Masih andre kindrutuhi wou pe kiya mulan andre akuni mbunah ara. Pwen pe yihu andre kapohowe yiy noru Ngindrai.
\v 36 Ahalingiy, nayim Elisapet ara kinna pihi parangoloh masih; koluw mepo hupa kinlahi kinkun hamou mbunah pwi, ara mahapo mapwindriyan, pe walehen ara manonoh pwen.
\v 37 Pwen pe angelo ipwai iya ta Mariya ipa, <<Sehe melit mepo Ngindrai kinlahi kinmbusi pwi?>>
\p
\v 38 Pwen Mariya ipwai iya ta angelo ipa, "Yo hamou yau ta Yapan. Unamiliy para sehe melit kisarayah kili yo tehe anpwai. Pwen angelo itali yiy pe iyau.
\s1 Maria i go lukim Elisabet (Translate)
\p
\v 39 Iya mulan hape para lang ara, Mariya itine pe ileheleh iyau iya kol hakol mendreheh ita ngondriya kol namandran para Yutah.
\v 40 Iya rayah iya seu ta Sakariyah pe ipuhunani Elisapet pe iwong iya tan.
\v 41 Pwen Elisapet ihilingi nongna Mariya pe mbunah iro ndriyan irayi yiy, pe Mwoiwan Haiyan ta Yapan ipep iro ndriya Elisapet pe imbusi yiy,
\v 42 pe iwayeh namandran iya ipa, <<Mwelenga hu pihin masih Ngindrai kintoholi wou pe norum mepo andre akuniy."
\v 43 Elisapet ipa, <<Yo poh, umbusi tesah hiyan mepo tina Yapan to isa nime yo?
\v 44 Ahalingiy, wou awong sa to ko pe mbunah iripo ndriyo ipwes namandran iya pe ikohis.
\v 45 Yapan kintoholi wou, pwen pe wou andre apwes namandran iya paratesah, melit mepo Yapan kinpwai satam ara apahasaniy ndrukonan tehe andre kirayah.>>
\s1 Song bilong Maria (Translate)
\p
\v 46 Pwen pe Mariya ipwawaliy ipa,
\q1 <<Lohonge to irawuloh iya ta Yapan,
\q2
\v 47 Pe mwoiwo ipwes namandran iya,
\q1 iya ta Ngindrai para kisopwari yo.
\v 48 Yo upwes paratesah,
\q2 yo hamou pihin o mwahei para poya mbulyan, hapeko inime yo pe ilohongani yo.
\q1 Mahapo pe kiya, hasap kiyau hasap, andre hu kapa Yapan itoholi yo.
\q2
\v 49 Paratesah,
\q2 Yapan Pwokeyan Iya imbusi lohongai namandran sato.
\q1 Ngalan ara haiyan masih.
\v 50 Yiy ngara koyun kisikirani hu ndramat mepo hu noh tan pe hu haiye yiy,
\q2 hasap kiyau hasap.
\v 51 Yapan ara pwokeyan iya pe imbusi mbulen namandran iya;
\q2 Irasumbuwani hu ndramat para sapiya ngala hu pe hupa ndreh hu ko namandran,
\q1 hu masumbuwe.
\v 52 Pe iwiri hu king humpwan paingan sa pwan,
\q2 pe imbusi hu ndramat konoho sap ngala hu pwi,
\q1 huya paingan.
\v 53 Pe ihingini hu ndramat mwomwan,
\q2 meltahu pwi, iya melit hiyan pe soyon,
\q1 pe hu ndramat meltahu soyon ara irase huyau o mwaihei, kankun hapesah pwi.
\v 54 Yiy kinpolokulani yihu ndramiran para Israyel,
\q2 pe koyun kinsikirani hu paratesah,
\q1 koyun ara kinmayit tahu pwi,
\v 55 tehe kinpwai kinna ta tumburou hu --
\q2 Aparaham pe ndraiyen hu tora mulan.
\p
\v 56 Mariya iye sura Elisapet walah maroyoh ihipwen, pwen imui iyau iya kolon.
\s1 Elisabet i karim Jon (Translate)
\p
\v 57 Lang isarayah imwonen para Elisapet kiyki norun, pwen pe imwalahiy ta mbunah kamai hamou.
\v 58 Hu ndramat para kol ta Elisapet pe hu yowe Elisapet hu hilong tehe Ngindrai koyun isikirani Elisapet, pe hu masih hu pwes iya polo yiy.
\p
\v 59 Mbunah iyen imari lang mandrolwoh pe iro mwonen lang ara yihu ndramat pakasa sondriti kapilon. Pwen pe yihu pakapohowe ngalan kiya pihisali taman Sakariyah.
\v 60 Hapeko tinan ipwai iya tahu ipa, <<Pwi yoh; andre kapohowe ngalan kiya Yohanes.>>
\p
\v 61 Pwen pe hu ndramat hu wong imui iya kili Elisapet hupa, <<<Hamou yowem ngalan Yohanes pwi yoh.>>
\p
\v 62 Pwen pe hu wong iya nima hu iya kili taman pe hu sike yiy para ngala norun kiya hiyeh.
\v 63 Sakariyah iwong iya niman iya kili hu para hu kawiri melit handra kisa kili yiy pe kiratuluwi ngala norun kiyen aliy. Pwen pe huya wiri melit tehe ipwai isa, pe iratuluwiy toro: <<Ngalan Yohanes.>> Hu ndramat masih hu nime pe moiwa hu ihin.
\v 64 Pe indrou pwi, poho Sakariyah iya hiyan, iwong pe irawuloh iya ta Yapan.
\v 65 Hu ndramat masih para pakeh kili Sakariyah hilu nambuyun hu nime melit masikene irayah, pe lohonga hu imwakaikai. Pwen pe titiye para melit irayah isalti mara kol masih para mbulngondro kol namandran Yutah.
\v 66 Hu ndramat masih hu hilingi titiye para melit aro irayah pe hu lolohonge soyon hupa, <<Kiya mulan, mbunah ara andre kirayah tehe hiyeh?" Hu pa toro paratesah, hu nime Yapan ita sura yiy.
\s1
\p
\v 67 Iya mulan Sakariyah iyen pe Mwoiwan Haiyan iro kili yiy, imbusi yiy,
\q1 pe iwong tehe hamou poropet ipa,
\v 68 <<Tukarawuloh kiya ta Ngindrai para Israyel,
\q2 paratesah,
\q1 yiy isa kili hu ndramiran, pe isowanihu humui.
\v 69 Yiy ihingini ndramat hamou pwokeyan iya para kisopwari tou,
\q2 para wum ta ndramiran,
\q1 king Ndrepit.
\v 70 Yiy imbusiy tehen ara, tehe hu poropet tan haiyan,
\q1 hu wiri pohon pe hu tiyiani koluw kinna.
\v 71 Tehe hupa,
\q2 andre kisa wiri tou kasa mawen kili hu ndramat para taya rou
\q1 pe hu ndramat mbuwali hu torou.
\v 72 Imbusi toro para koyun isikirani tumburou hu,
\q2 paratesah,
\q1 ihaiyani nongnan imbusiy iya polo hu.
\v 73 Nongnan imbusiy iya kili
\q1 tumbu rou Aparaham.
\v 74 Tehe ipa, andre kiwiri tou kasa mawen kili hu ndramat mwomwan para taya rou,
\q2 pe tukoho ndruwan hamowo
\q1 pe andre tukanoh tahu ndramat mwomwan paiwe pwi.
\v 75 Pwen tehe matukanmat mapwi,
\b yiy andre kinime rou tehe tukonoho mbusi handra kultuw mwomwan pwi masih;
\q1 mbulya rou pe totohun torou iya kili yiy ara hiyan pe imwonen masih iya mbulumaran.
\v 76 Pe wou, noru,
\q2 kiya mulan andre yihu kapohowe wou hamou poropet ta Yapan Paingan Masih,
\q1 pe andre oro mu ta Yapan pe asani sayan.
\v 77 Wou andre ahanuwani hu ndramiran
\q2 pe andre hu kapahasaniy tehe Yapan andre kisopwari hu
\q1 para kitali kultuwayi hu mwomwan.
\v 78 Melit masikene andre kirayah paratesah,
\q2 Ngindrai torou ara ngara kinamili
\q1 rou pe koyun ngara kisikirani rou.
\v 79 Pwen pe andre kimbusi lang hiyan kisa pwan pe kilengani saiya hu ndramat masih hu tora kol lokohan pe pakeh hu nakamat,
\q2 pe andre kingaplani lohongai,
\q1 tokuyai,
\p pe mipwan torou pe kiliwi rou karikai imwonen sai para mipwan hiyan iya polo Yapan.
\v 80 Iya mulan mbunah ara iya namandran pe irahatini yiy, pe moiwan pe lohongan iman. Yiy iyau iya kol mepo hamou ndramat aliy pwi, pe iye manau aliy ipo lang tan imwonen para yiy isa ngawan mbulumara hu ndramat para Israyel.
\c 2
\s1 Maria i karim Jisas (Translate)
\r (Matyu 1:18-25)
\p
\v 1 Tandrohonga Sisa Aukustus iro nimnim iya tahu ndramat masih para kol namandran Rom, iyki nongan handra iya kili hu ndramat masih para hu kamui kaya kolo hu pe kayaiki ngala hu.
\v 2 Yukyuk ngala ndramat ara irayah mu iro tandrohonga Kuriniyus iro namandran pe pohon tahu Siriya.
\v 3 Pwen hu ndramat masikene humui huya kolo hu para kayaiki ngala hu.
\p
\v 4 Yosep ara ndramat hamou ndraiye King Ndrepit; hilu hapat para wum hawum o. Yiy itali kol ngalan Nasaret, ita ngondriya kol namandran ngalan Kaliliy, pe iyau iya kolo Ndrepit ngalan Petlehem ita ngondriya kol namandran Yutah.
\v 5 Yosep iwiri Mariya iya sura yiy, para hilu kayaiki ngala hilu, paratesah, Mariya ara kansukumburani yiy kinna ta Yosep para hilu kayesou. Lang ara, Mariya ndriyan pwen.
\v 6 Hilu ro ndron Petlehem pe lang isarayah imwonen para Mariya ihingorowe yiy,
\v 7 pe imwalahiy ta norun kamai hamou ndrihou. Pwen yiy isumwa norun iya ndrihiyap, pe iyki yiy iye matin pwelekeya mbulmakau, paratesah, wum masih hu ro ngondriya kol Petlehem ara, hu kanpep kinna tahu ndramat.
\s1 Ol ensel i bringim tok long ol wasman bilong sipsip (Translate)
\p
\v 8 Iro mwonen ping ara yihu ndramira sipsip tiken huye ngilse kol ara, ara hu ro memerani sipsip tahu.
\v 9 Pwen pe angelo hamou ta Yapan iya rayah iya kili hu pe ngana Yapan ilengani hu, pe hu noh iya mwomwan.
\v 10 Hapeko angelo ipwai iya tahu ipa, <<Wawu mbuna kanoh. Wawu kahalingiy; yo usaiki nongan hiyan isa kili wawu para kimbusi hu ndramat masih kapwes namandran iya.
\v 11 Lang nepo ita kol ta King Ndrepit, Petlehem, pihin hamou ikuni mbunah hamou. Yiy ara ndramat para kuniya nopwaran ta wawu. Yiy Yapan Kiristus.
\v 12 Nimnim tan andre kimbus tehe toro: andre wawu kanime mbunah hamou hu sumwa yiy iya ndrihiyap pe iyera matin ngondriya pwelekeya mbulmwakau."
\p
\v 13 Hape pe hape pwi, yihu angelo para pahun soyon iya para paingan yang husa polo hamou para mamu,
\q1 pe hu rawuloh iya ta Ngindrai hupa,
\v 14 <<Kahari ngala Ngindrai kiya paingan masih,
\q2 pe hu ndramat para kol pwan mepo Ngindrai ipwes iya tahu, ara hu koro hiyan o.>>
\p
\v 15 Pwen hu angelo masih kanmui kanna yang, pe hu ndramira sipsip hu yen, pe hamou ipwai iya ta hamou hu pa, <<Kiya, tukaya Petlehem pe tukaya nime melit handra mepo kinsarayah, tehe Yapan kinnese ndrainga rou.
\p
\v 16 Pwen hu leheleh huya pe hu ya nime Mariya hilu Yosep pe mbunah iye matin pwelekeya mbulmakau.
\v 17 Hu ndramira sipsip hu nime yiy pe hu tiyani titiye ta mbunah tehe melit mepo angelo kinpwai kinna tahu.
\v 18 Pe hu ndramat hu hilingi titiye aro iro kili hu ndramira sipsip, moiwa hu ihin pe hu lolohonge soyon iyaliy.
\v 19 Hapeko Mariya ihilingi nongan hu pwai pe iykiy iro ndriyan pe ngara kilolohonge kiyaliy.
\v 20 Pwen hu ndramira sipsip humui huyau, pe hu rawuloh iya ta Ngindrai. Hu hiri ngalan iya paingan iya melit masikene hu kanhilong pe hu kannimei. Melit masikene isa rayah ndrukonan tehe angelo kinpwai kinna tahu.
\s1 Ol i givim nem long Jisas (Translate)
\p
\v 21 Iro mwonen lang mandrotoyoh ta Yesu, hu sondriti kapilon pe huyoh ngalan iya Yesu, ngalan mepo angelo ipohowei ma yiy kintayah ndriya tinan mapwi.
\p
\v 22 Iya mulan para lang mahangui ihipwen, Yosep hilu Mariya hilu ho ndruwa lohongai para karayah hiyan mbulumara Yapan tehe lo (pwandrendrehe)* ta Moses ipwai. Pwen pe hilu wiri noru hilu ya Yerusalem para hilu kayaiki yiy kiya ta Yapan.
\v 23 Hilu namiliy para koho ndruwa nongan tehe ita lo ta Yapan; ipa, <<Noru hu ndramat masih ndrihou kamai mepo tina hu imwalahei tahu ara kayaiki hu kiya ta Yapan.>>*
\v 24 Pwen hilu sap norukan tiken iya sura hilu para hilu kayaiki kiya kili Yapan, paratesah, lo ta Yapan ipwai ipa, <<Awiri pai malmou, pe kapa pwokene, pwen awiri noru pai malmou mendreheh kisa.>>*
\p
\v 25 Pwen ndramat hamou iye Yerusalem ngalan Simeyon. Yiy ndramat hamou hiyan pe ndramat para totohun iya kili Ngindrai. Pe yiy iro longe ndramat hamou mepo Yapan kinpohowe yiy para kimbusi mipwan tahu Israyel kirayah hiyan.
\v 26 Mwoiwan Haiyan iro kili yiy pe kinpwai kinna tan tehe yiy andre kinmat kileh pwi. Andre kiyen kipo kinime ndramat mepo Yapan kinpohowe yiy tehe yiy andre kisa pe kiwiri hu ndramat para Israyel kamui.
\v 27 Pwen pe Mwoiwan Haiyan iro kili Simeyon, imbusi yiy pe irikai iya ngondriya yumwa totohun namandran. Pwen pe Mariya hilu Yosep hilu wiri noru hilu malaman, Yesu, iya ngondriya yumwa totohun namandran para hilu kambusiy tehe lo (pwahanou) ipwai.
\v 28 Pwen Simeyon isap mbunah malaman iya iho niman,
\q1 pe irawuloh iya ta Ngindrai ipa,
\v 29 Yapan, yo hamou yowem;
\q2 mahapo nimam kihitan to pe kuyau kuya
\q1 ngoh tehe anpwai;
\v 30 Yo mbukeno kunnime iya moro melit animbusi
\q2 para nawiri yowu kamui.
\v 31 Wou ambusi melit ara isa ngawan mbulumara
\q1 hu ndramat masih.
\v 32 Yiy andre kimbus tehe ngana paramwandrai, pe andre kilengani saya hu ndramat para Yutah pwi, pe mara hu kileu.
\q2 Pe yiy opwi andre nganan kilengani hu Israyel pe ngala hu kiya paingan.
\p
\v 33 Taman hilu tinan hilu hilingiy melit masih Simeyon iwong iya ta noru hilu pe mwoiwa hilu ihin iya nongnan.
\v 34 Simeyon itoholi hilu pe ipwai iya ta tina mbunah, Mariya, ipa, "Ahalingiy, Yapan kinipohowe mbunah iye para kimbusiy pe hu Israyel soyon iya andre hu kayos, pe hu soyon iya andre hu koro hiyan. Yiy andre kirayah tehe melit handra Yapan ikiy para hu ndramat kanimei [pe andre hu kawong pahana anan soyon iya].
\v 35 Pwen pe tehen tora ko lohonga hu ndramat ara andre kimbus tehe yuwareh yelan, keye ngawan o. Mariya, ndriyam andre kirang pe nerem andre kimut, pwen tehe semen isondritiy."
\p
\v 36 Iro mwonen lang ara, ara propet hamou pihin ngalan Anna SuPanuwel para wum tahu Aser. Anna iyesou pe hilu nambuyun hilu yen hayou mandrotoyoh o, pe kamai tan imat, pe iho pihinau. Mahapo hayou tan ara mandrolungat pe hahiu pe kinna pihi parangoloh masih.
\v 37 Yiy pihin para mbulyani mbulya Yapan, pe ngara kindronge yiy kiya namnam lang sih tehe sih pe ping sih tehe sih, pe ngara kitotohun kiya kili Yapan ngondriya yumwa totohun namandran lang masih.
\v 38 Simeyon hu rondron aliy pe Anna iya rayah pe iro tine ngilse mbunah. Pwen pe irawuloh iya ta Ngindrai pe itiyani titiye ta mbunah aro iya kili hu ndramat mepo hu ro longe tehe Yapan andre kiwiri hu Yerusalem kamui.
\p
\v 39 Yosep hilu Mariya hilu mbusi melit masikene tehe lo (pwahanou) ta Yapan ipwai ihipwen, hilu mui hilu yau hilu ya kolo hilu, Nasaret, ita ngondriya kol namandran Kaliliy.
\v 40 Mbunah imandra iya namandran irahitini yiy pe lolohongan iman pe Ngindrai inamiliy yiy pe ngara kitoholi yiy.
\s1 Yangpela mangi Jisas i go long tempel (Translate)
\p
\v 41 Hayou sih tehe sih tina Yesu pe taman ngara hilu kaya Yerusalem kaya koyum kowas namandran ngara kirayah. Kowas ara yihu Yutah ngara kambusi hayou sih tehe sih para hu kalohongani Lang Para Yapan Koyun Isikirani Hu Israyel Pe Imbusi Hiyan Iya Tahu.*
\v 42 Lang sih, Yesu hayou tan kinirayah songui pe luwoh, pwen pe irikai iya sura tinan hilu taman pe huya koyum kowas yapolo hu Yutah tiken.
\v 43 Iya mulan para lenge kowase hu ihipwen, Yosep hilu Mariya hilu rotokai pakamui kaya kolo hilu. Hilu kowu tehe Yesu iro ndron Yerusalem.
\v 44 Hilu rotokai lang sih sesek ipo ipiyah, pe hilu pa ndre Yesu irotokai iya sura hu ndramat masih mepo hu rotokai iyawule. Iya mulan hilu kah yiy mwelenga hu yowen pe yihu ndrai sih.
\v 45 Hilu ten yiy ndrit, pwen pe hilu paiwani hilu mui hilu ya Yerusalem.
\v 46 Lang maroyoh ihipwen pe hilu ya nime yiy iro ngondriya yumwa totohun namandran, pe iyempwan mwelenga hu ndramat para hanuwani lo (pwahanou) tahu Yutah. Iyempwan pe iro hilingi huro wong pe iro tasoksok iya tahu iya soksok tiken.
\v 47 Hu ndramat masih hu hilingi nongan iro wong iya aliy pe mwoiwa hu ihin iya lohongan pe iya nongan iwong imui iya kili hu.
\v 48 Taman hilu tinan hilu nime yiy pe iki poho pwi iya kili hilu. Pwen pe tinan isike yiy ipa, <<Wou ambusi tehen toro isa ta yolu tamam para tesah? Ambusiy pe lohonga yolu imwakaikai para kahaya wou.>>
\p
\v 49 Yesu iwong imui iya kili hilu ipa, <<Paratesah pe walu ro kah yo? Walu tana walu pwi tehe yo andre kuye seu ta tomo?>>
\v 50 Yesu iyen, imandra iya namandran, irahatini yiy, pe lohongan irayah tehe lohonga hu parangoloh. Ngindrai pe hu ndramat masih ara hu pwes namandran iya iya ta Yesu.
\p
\v 51 Pwen pe Yesu imui iya Nasaret iya sura hilu. Tinan ilohongani melit masih kintayah pe ikulaniy iro ndriyan o.
\v 52 Yesu iyen, imandra iya namandran, irahatini yiy, pe lohongan irayah tehe lohonga hu parangoloh. Ngindrai pe hu ndramat masih ara hu pwes namandran iya iya ta Yesu.
\ms Stori bilong ol samting i bin kamap bilong redim rot bilong Jisas i mekim wok bilong en (Translate)
\mr (Sapta 3:1--4:13)
\c 3
\s1 Jon Bilong Baptais i autim tok (Translate)
\r (Matyu 3:1-12; Mak 1:2-8; Jon 1:19-28)
\p
\v 1 Iro mwonen hayou songui pe yimah ta Tiperius Sisa iro namandran pe pohon tahu kol namandran masih hu ro pahandra Rom, pe nongna Yapan iyau kili Yohanes noru Sakariyah isarayah. Yohanes iye mbuluyangiy mepo ndramat aliy pwi masih. Melit masih irayah imwonen ta Pontius Peilat iro namandran pe pohon para kol namandan Yutah. Herot iro namandran pe pohon para kol namandran Kalili, pe nalin Pilip iro namandran pe pohon para kol namandran Itureya pe Trakonitis. Lisaniyas iro namandran pe pohon para kol namandran Apilene,
\v 2 pe Annas hilu Kayapas hilu romu tehe payan tahu pris.
\v 3 Pe Yohanes irikai iya ngondriya kol masih iya, pwen te lan para ndran namandran Yutah pe iro wong iya tahu ndramat masih ipa, <<Wawu ndramat masih (wawu kasumuyu kiya ndran kiya ngala Yapan = paptais) wawu kapaiwani lohonga wawu pe ndriya wawu pe kanuhi wawu kiya ngala Yapan pe Yapan andre kitali kultuw mwomwan masih tawawu kiyau.
\v 4 Yohanes imbusi melit masih irayah ndrukonan pwen tehe
\q1 Puk ta Propet Isaiyah iratuluwiy ipa,
\q1 <<Ita kol mbuluyangiy mepo hu ndramat aliy pwi,
\q2 ndramat hamou ita yoh ipa,
\q1 <Wawu kasani saya Yapan pe karamwaniyani sayan o kiro para yiy nakiyau aliy.
\v 5 Kataluwe pahayi namandran
\q2 pe mbusukau masih kimwonen
\q1 pe karatulungi hu ngat masih
\q2 pe kasani sai masih mepo isso ara
\q1 kasaniy kimwonen pe karamwanyaniy kiya hiyan.
\v 6 Kapa wawu ndramat masih kambusi melit masih kirayah hiyan pe kimwonen, pwen andre hu ndramat masih kanime pwoke ta Yapan kiwiri tou kamui.> >>
\p
\v 7 Hu ndramat soyon iya husa kili Yohanes pe inuhi (paptais)* hu pe ipwai iya tahu ipa, "Wawu ndramat mepo wawu nonoyou tehe noru mwat mwomwan imbusiy, lohonga wawu andre kapa, tukaya kili Yohanes pe kinuhi rou ara andre Yapan kinninim kinna kultuwayi rou mwomwan pwi pe andre kinimbusi mwomwan isa torou ara pwi.
\v 8 Wawu mbuna kawong o mwaihei kiya poho wawu; wawu kapa, <<Yowu kanipaiwani ndriya yowu pe lohonga yowu masih pwen.>> Hiyan para tokuya wawu masih kiyinganiy tehe wawu kanirapaiwani ndriya wawu ndrukonan masih. Mahatisan wawu kapa ndre wawu para Israyel pe wawu kapa, <<Aparaham ara tumbu yowu ndrukonan pwen pe andre Yapan kimbusi mwomwan kinsa kili yowu tumbu Aparaham pwi.
\v 9 Semen kapareu iripo para nakolop hu kei kaya pwan, pe kapa kanime hu kei hu kanipwai pwi pe sangi hu pwi andre kapiyani hu kaya mwan.
\p
\v 10 Hu ndramat masih hu sike Yohanes hupa, <<Kiya, yowu andre kambus tehe tapeh?>>
\p
\v 11 Yohanes iwong imui iya kili hu ipa, <<Kapa ndrihim malmou, aikiy hamou kiya ta hamou ndrihin pwi, pe kapa anandrinan soyon, ahang nalim hamou anandrinan pwi.
\p
\v 12 Hu ndramat para sapiya sombule pat kili hu ndramat hu sa kili Yohanes (paptais) inihi hu pe hu sike yiy hupa, <<Yohanes, yowu andre kambusi tehe tapeh?>>
\p
\v 13 Pwen pe Yohanes ipwai iya tahu ipa, <<Wawu mbuna kalokuh sombule pat kiya soyon kiro kili hu ndramat; wawu kawiriy weneyan o tehe pwaiyan ipwai.
\v 14 Hu ndramat para pahun husa kili Yohanes pe hu sike yiy hupa, <<Pe yowu tapeh? Andre yowu kambusi tapeh?>> Pwen Yohanes iwong imui iya kili hu ipa, <<Wawu mbuna kakekeyani hu ndramat pe kawiri sombule pat tahu. Wawu mbuna kapwasike hu tehe hu rakultuw mwomwan, pe wawu kawiri sombule pat kili hu. Lohonga wawu pe ndriya wawu ara kipwes kiya kehe wawu.
\p
\v 15 Hu ndramat masih hu nime melit masih isarayah, pe hu lolohonge soyon hupa, "Yohanes andre yiy o Kristus ndre pwi?>>
\v 16 Lolohonga imbus tehen toro, pwen pe Yohanes ipwai iya tahu ipa, <<Yo unihi (paptais) wawu iya ndran o, pe kiya mulan andre ndramat hamou kisa, ndramat ara, ara ngolo iho pwan pe ngalan ara andre kiya paingan masih; pe yiy inamandran pe ihohin masih. Yo ara ndramat hamou o mwaihei. Yiy andre kinuhi wawu kiya mwoiwan haiyan pe ngandrahan tehe mwan.
\v 17 Yiy andre nime hu ndramat masih pe kiteingani hu kiya malipat. Pwen tehe ndramat iya pokeikei iya piyang pe imbultani sangi mah iyawule pe inihiy iya ndrop pe yowin pe paran ara ipiyaniy iyau iya mwan mepo kinoho mat pwi masih.
\v 18 Yohanes iwong iya nongna Yapan iya sai soyon iya para kimbusi hu ndramat pe hu kapeiwani tokuyai pe lohonge tahu.
\p
\v 19 Hapeko Yohanes ipwaiyi Herot. Herot ara iro namandran pe pohon para kol namandran Kalili. Yohones ipwayiy paratesah, Herot iwiri nambuyu nalin Pilip ngalan Herotiyas iya nambuyun pe ipwayiy para ira kultuw mwomwan soyon iya.
\v 20 Yohanes ipwayi Herot iya mwomwan, pwen Herot ndrinan ilokuh pe iki yiy iya ngondriya kol (kalapus).
\s1
\p
\v 21 Hu ndramat masih hu sa kili Yohanes pe inuhi (paptais) hu, pe Yesu tehen aliy isa kili Yohanes, inuhi yiy pe Yesu iro totohun iya kili Yapan pwen pe yang imaloiwe pe.
\v 22 Mwoiwan Haiyan imbusi yiy iya tehe norukan hamou tehe pai pe isa iho ndritan pe ngasa poho hamou iyau yang isa pwan pe ipa, <<Wou ara noru hamowo, unamili wou pe upwes namandran isatam.>>
\p
\v 23 Yesu, hayou tan iho tehe (ara) matingui pe hu ndramat soyon iya hupa ndre Yesu ara noru Yosep.
\q1 ... Yosep ara noru ndramat hamou ngalan Heli;
\v 24 pe Heli ara noru Mattat kamai;
\q1 pe Mattat ara noru Lepi kamai;
\q1 pe Lepi ara noru Melki kamai;
\q1 pe Melki ara noru Yannai kamai;
\q1 ...pe Yannai ara noru Yosep kamai;
\v 25 pe Yosep ara noru Mattatiyas kamai;
\q1 pe Mattatiyas ara noru Amos kamai;
\q1 pe Amos ara noru Nahum kamai;
\q1 pe Nahum ara noru Hesli kamai;
\q1 ... pe Hesli ara noru Nangai kamai;
\v 26 pe Nangai ara noru Maat kamai;
\q1 pe Maat ara noru Mattatiyas kamai;
\q1 pe Mattatiyas ara noru Semeyin kamai;
\q1 pe Semeyin ara noru Yosek kamai;
\q1 ... pe Yosek ara noru Yota kamai;
\v 27 pe Yota ara noru Yowanan kamai;
\q1 pe Yowanan ara noru Resa kamai;
\q1 pe Resa ara noru Serupapel kamai;
\q1 pe Serupapel ara noru Seyaltiyel kamai;
\q1 ... pe Seyaltiyel ara noru Neri kamai;
\v 28 pe Neri ara noru Melki kamai;
\q1 pe Melki ara noru Atti kamai;
\q1 pe Atti ara noru Kosam kamai;
\q1 pe Kosam ara noru Elmatam kamai;
\q1 ...pe Elmatam ara noru Er;
\q1
\v 29 pe Er ara noru Yosuwa kamai;
\q1 pe Yosuwa ara noru Eliyeser kamai;
\q1 pe Eliyeser ara noru Yorim kamai;
\q1 pe Yorim ara noru Mattat kamai;
\q1 ...pe Mattat ara noru Lepi kamai;
\v 30 pe Lepi ara noru Simeyon kamai;
\q1 pe Simeyon ara noru Yutah kamai;
\q1 pe Yutah ara noru Yosep kamai;
\q1 pe Yosep ara noru Yonam kamai;
\q1 ...pe Yonam ara noru Eliyakim kamai;
\v 31 pe Eliyakim ara noru Meleya kamai;
\q1 pe Meleya ara noru Menna kamai;
\q1 pe Menna ara noru Mattata kamai;
\q1 pe Mattata ara noru Natan kamai;
\q1 ... pe Natan ara noru Ndrepit kamai;
\v 32 pe Ndrepit ara noru Yessi kamai;
\q1 pe Yessi ara noru Opet kamai;
\q1 pe Opet ara noru Powas kamai;
\q1 pe Powas ara noru Salmon kamai;
\q1 ... pe Salmon ara noru Nahson kamai;
\v 33 pe Nahson ara noru Amminatap kamai;
\q1 pe Amminatap ara noru (Ram/Atmin )kamai;
\q1 (pe Atmin ara noru Arni kamai;)
\q1 pe (Ram/Arni) ara noru Heseron kamai;
\q1 pe Heseron ara noru Peres kamai;
\q1 ... pe Peres ara noru Yutah kamai;
\v 34 pe Yutah ara noru Yakop kamai;
\q1 pe Yakop ara noru Yisak kamai;
\q1 pe Yisak ara noru Aparaham kamai;
\q1 pe Aparaham ara noru Terah kamai;
\q1 ... pe Terah ara noru Nahor kamai;
\v 35 pe Nahor ara noru Seruk kamai;
\q1 pe Seruk ara noru Reu kamai;
\q1 pe Reu ara noru Pelek kamai;
\q1 pe Pelek ara noru Eper kamai;
\q1 ... pe Eper ara noru Selah kamai;
\v 36 pe Selah ara noru Kainan kamai;
\q1 pe Kainan ara noru Arpaksat kamai;
\q1 pe Arpaksat per ara noru Sem kamai;
\q1 pe Sem ara noru Nowah kamai;
\q1 ...pe Nowah ara noru Lamek kamai;
\v 37 pe Lamek ara noru Metuselah kamai;
\q1 pe Metuselah ara noru Enok kamai;
\q1 pe Enok ara noru Yaret kamai;
\q1 pe Yaret ara noru Mahalalel kamai;
\q1 ... pe Mahalalel ara noru Kenan kamai;
\v 38 pe Kenan ara noru Enos kamai;
\q1 pe Enos ara noru Set kamai;
\q1 pe Set ara noru Atam kamai;
\q1 pe Atam ara noru Ngindrai kamai.
\c 4
\s1 Satan i traim Jisas (Translate)
\r (Matyu 4:1-11; Mak 1:12-13)
\p
\v 1 Mwoiwan Haiyan iro kili Yesu, imbusi yiy pe itali ndran namandran Yuta pe iliwi iya kol mbuluyangiy mepo hamou ndramat aliy pwi.
\v 2 Iro kol ara Sinai ihinonou para kiliwi lohonga Yesu kipwasike yiy pe Yaesu kirakultuw mwomwan. Sinai ihinonou Yesu ipa lang mahangui ihipwen. Mundriwai iwiri Yesu iya mwomwan paratesah mwelenga lang mahangui ara kiniwiri handra namnam pwi masih.
\p
\v 3 Pwen pe Sinai ipwai iya ta Yesu ipa, <<Kapa wou noru Yapan, kiya, apwai kiya ta pat iye pe kipeiwani yiy pe kirayah ndrinanohun*.
\p
\v 4 Yesu iwong imui iya kili Sinai ipa, <<Nongan Hiyan ipa, <<Namnam o kinlahi kinpwokeyani ndramat pwi masih.>>
\p
\v 5 Iya mulan Sinai iliwi Yesu pe hilu ya ngondron pe iyingani yiy iya kol namandran pe pwokeyan pe hu kol mbusukau masih hu ndramat hu tora aliy,
\v 6 pe ipwai iya ta Yesu ipa, <<Andre kuiki memelit masikene iye kisa tam pe kiya mbukenan wou. Pwen pe andre ngalan kiya namandran, paratesah, memelit masikene ariya ara kinna mbukenan yo, pwen. Pe kapa pakukiy kiya ta hamou ndramat ara nongnan pwi.
\v 7 Kapa atukuruhu payam kiya pwan pe atotohun kisa kili yo, pwen andre kuiki memelit masikene iye kisa tam.
\p
\v 8 Pwen pe Yesu iwong imui iya kili yiy ipa, "Nongan Hiyan ipwai ipa tehen toro ipa, "Atotohun kiya kili namandran hamowo ara Yapan atam pe ahalingiy pe ohondruwan hamowo.
\p
\v 9 Iya mulan Sinai iliwi Yesu pe hilu ya kol namandran ngala Yerusalem pe iyaiki yiy iro tine paingan ndrita yumwa totohun tahu Yutah* (tempel*). Pe Sinai ipwai iya tan ipa, <<Upahasaniy tehe wou noru Yapan; pwen akohis kiya pwan,
\v 10 paratesah, ita Nongan Hiyan ipwai ipa tehen toro ita puk Sam ipa, pe andre mara hu kiro tam,
\q1 <<Yapan andre kipwai kiya ta hu angelo tan
\q2 pe andre mara hu kiro tam,
\q1
\v 11 pe andre hu kasa sopwari wou kiya nima hu,
\q2 pwen pe andre si pat kiniti sangim pwi.
\p
\v 12 Yesu iwong imui iya kili yiy ipa, <<Hu ratuluwiy ita Nongan Hiyan ipa tehen toro ipa, "Ambuna noiwani Ngindrai Yapan atam.>>
\p
\v 13 Sinai ihononou sai soyon para kiliwi lohonga Yesu pe kipwasike yiy hapeko Yesu kinihilingi yiy pwi. Pwen pe Sinai itali Yesu pe iyau pe kilonge lang sih hiyan.
\ms Jisas i go long Galili na em i stat long mekim wok long strong bilong Holi Spirit (Translate)
\mr (Sapta 4:14--9.50)
\s Jisas i statim wok long Galili (Translate)
\r (Matyu 4:12-17; Mak 1:14-15)
\p
\v 14 Pwoke ta Moiwan Haiyan iro kili Yesu pe iyau imui iya Kalili pe titiye para melit irayah kili yiy isalti ngondriya kol masih.
\v 15 Pwen pe yiy iya ngondriya yumwa totohun tahu Yutah pe ihinuwani hu ndramat pe hu pwesani yiy pe hu hiri ngalan.
\p
\v 16 Yesu irikai iyau iya kol mepo imandra iro aliy ngalan Nasaret. Iro lang mandroluwoh, hu Yutah hu pohowe ngalan Ngohongo*, Yesu iya yumwa totohun tahu Yuta ngalan sinakok** tehe ngara kimbusiy lang sih tehe sih, itine pe ipohowe
\v 17 Puk ta propet Isayah mepo hu kiy iya kili yiy pwen itipei pe inime sahin mepo hu atuluwiy nongan iro aliy ipa,
\q1 toro ipa,
\p
\v 18 <<Yapan ikiy Moiwan Haiyan atan iripo kilil yo,
\q2 pwen pe ipohowe yo para kuya tiyani nongan tan hiyan kiya kili hu ndramat mwomwan melta hu pwi.
\q1 Yiy ipwandrisa yo usa para kusa pwai kiya ta hu ndramat tora ngondriya kou,
\q2 ara katali kou pe kaya ngawan,
\q1 pe wawu ndramat mara wawu ipwasi ara mara wawu kileu.
\q2 Yapan ipwandrisa yo para kusa nopwaran tahu ndramat mepo hu ndramat tiken hu mbusi mwomwan iya hu
\v 19 Pe ipwandrisa yo usa nese tehe lang ta Yapan para nakimbusi hiyan kiya tahu ndramiran.
\p
\v 20 Yesu iwong ihipwen iwari puk pe ikiy iya kili ndramat para polakalani hu puk pe yiy iya pwan. Pwen pe hu ndramat masih hu ro ngondriya yumwa totohun mara hu indrong ta Yesu.
\v 21 Yesu ipwai iya kili hu ipa, <<Nongan mahapo wawu kanihilingiy ara hu topo rayah ndrukonan.
\p
\v 22 Pwen hu rawuloh iya tan pe hu hiri ngalan pe hu lolohonge soyon iya, iya nongan mepo Yasu iwong iya aliy. Hapeko hu pa, <<Worou tupahasaniy tehe ndramat ara noru Yosep. Imbus tehen tapeh pe yiy ilahi kiwong kiya hu nongan ita wong iya aliy?>>
\p
\v 23 Pwen Yesu ipwai iya ta hu ipa, <<Mahatisan wawu kawiri nongan mepo hu ndramat ngara hu kambusiy pe kapwai kisa ta hu pa, <Ndrokta*, wou andre ambusi sangim mbukenam kiya hiyan.> Pe andre wawu kapwai kapa, <Yowu kanihilong nongan para melit masih ambusiy irayah iro Kapernawum. Kiya mahapo ambusi melit mepo animbusiy kinn iro kol tiken ara ambusiy kiro kolom imwonen.> >>
\p
\v 24 Pwen pe Yesu ipwai iya ta hu ipa, <<Upwai ndrukonan isa ta wawu, hu ndramat hu konoholong nongna hamou propet kiro kolon pwi.
\v 25 Yesu iwong paiwe iya tahu ipa, <<Upwai ndrukonan isa ta wawu, tandrohonga lang ta Elisa, ara hu pihin soyon iya huye Israyel ara nambuyu hu kanimat topwei. Pe tandrohongan ara, ara kokom pwokene masih pwen pe mbulou hape kindrut pwi hayou maroyoh pe walah manonoh, pe mundruwai namandran (mundruwai namandran) irayah kol masih.
\v 26 Hapeko Yapan kinipwandrisa Elaisa kinna kili hamou pihin para Israyel pwi masih. Ipwandrisa yiy iya kol hakol ngalan Sarepat o ita ngondriya kol namandran Saiton (Saindron), iya kili pihin hamou nambuyun kinimat pwen. (pihinau?)
\v 27 Pwen tehe lang ta propet Elisa hu ndramat soyon iya hu ro Israyel mandrakuyu hu lepara). Hapeko mwelenga hu hamou lepra tan kinihipwen pwi masih. Ndramat hamowo para kol hakol namandran Siriya ara lepara tan ihipwen."
\p
\v 28 Hu ndramat masih hu ro yumwa totohun hu hilingi nongan iye pe ndrina hu ilokuh iya mwomwan.
\v 29 Pwen hu tine pe hu rase Yesu iya mawen ngondriya kol kolo hu mepo hu yen aliy ara iho ndrita pahayi sih namandran pe hu wiri iya ndrita pahayi pe hu pak piyani yiy kiya pwan.
\v 30 Hapek itali hu pe iyau mwelenga hu pe iyau.
\s1 Jisas i rausim spirit nogut long wanpela man (Translate)
\r (Mak 1:21-28)
\p
\v 31 Pwen Yesu iyau iya pwan kol hakol ngalan Kapernawum iro pahandra kol hakol namandran Kalili pe iyen aliyi. Pe ngara kiho lang mandroluwoh tahu Yutah hu pohowe Ngohongo(Sapat), yiy ngara kiya hanuwani ndramat.
\v 32 Hu hilingi nongnan pe moiwa hu ihin, paratesah, ihanuwani hu tehe hamou ndramat namandran pe mangalan.
\p
\v 33 Lang sih, ndramat hamou sinai iro ndritan pe iro ngondriya Yumwa totohun pe iwayeh namandran iya ipa,
\v 34 "Yoh! Yesu para kol Nasaret, wou asapo tesah asa kili yowu? Apa sa rakultuwani yowu? Yo upahasani wou. Wou ndramat hiyan pe imwonen masih mepo oro kili Yapan pe asa.>>
\p
\v 35 Pwen Yesu ipwayi sinai mwomwan aro ipa, <<Pohom kimui pe atali ndramat ara pe aya mawen kili yiy.>> Pe sinai imbusi ndramat aro pe iyos iya pwan mwelenga hu pe Iya mulan sinai itali yiy pe iyau pe kinimbusi mwomwan kinna tan pwi.
\p
\v 36 Pwen hu ndramat masih hu nime melit masih irayah pe moiwa hu ihin, pe hu pwangulngun mwelenga hu, hu pa, <<Wawu yah, ariya sehe nongan? Iwong iya ta sinai pwen tehe hamou ndramat namandran pe mangalan, pe ngara hu sinai kahilingi nongnan, pe hu tali ndramat pe hu yau.
\v 37 Pwen pe hu tiyani titiye para melit masih Yesu imbusiy isalti ngondriya kol masih mara kol namandran Kalili.
\s1 Jisas i mekim orait mama bilong meri bilong Pita (Translate)
\r (Matyu 8:14-15; Mak 1:29-31)
\p
\v 38 Yesu itine pe itali yumwa totohun mepo iro aliy pe iyau iya seu ta Saimon. Tina nambuyu Saimon imwa pe sangin ngandrahan masih, pwen pe hu sike Yesu para kisa pe kinime yiy.
\v 39 Yesu iya iro tine pakeh ngilse pihin ara pe iwong pwokeyan iya, iya ta mwamwa iro kili pihin para kiyau pe mwamwa iyau pe pihin aro itine, ipokeikei ana ndrina hu.
\p
\v 40 Iro mwonen pakeh paramwandrai nakiya lai pe hu ndramat mepo Yowe hu, hu mwa ngalan mwamwa ko, hu wiri hu ndramat mepo hu mwa ara husa kili Yesu. Iykiy niman iya ndrita paya hu ndramat ara hamou-hamou, pe imbusi masih iya hiyan.
\v 41 Pe Yesu imbusi sinai soyon iya iro kili hu ndramat pihin pe kamai soyon iya pe sinai itali hu pe hu mawen kili hu. Pe iro mwonen hu makatali hu pihin pe kamai hu sinai ngara hu kawayeh hu kapa, <<Wou noru Yapan.>> Hapeko yiy ipwaiyi hu pe imbusi poho hu pe ndre poho hu kimum pe andre hu kanwong pwi, paratesah hu pahasaniy tehe ndramat aro ara Yapan ipwohowe yiy para kisa wiri hu ndramat masih.
\p
\v 42 Mandroulang makohiping o, Yesu iyau itali kol mepo iro aliy pe iyau iya kol mepo hamou ndramat aliy pwi pe hu ndramat masih huro kah yiy. Hukah yiy iya, pe imwonen mara hu iya hatek iya tan, hu pakawasi yiy pwen andre kiniwop kili hu pwi.
\v 43 Hapeko Yesu ipwai iya tahu ipa, <<Yo andre kuya kol hakol i, pe kuya nese ndranga hu ndramat haiyah i kiya nongna Yapan (kindrom). Yapan ipwandrisa yo para kusa mbusi mbulen iye.
\v 44 Pwen pe irikai ngondriya kol namandran Yutah pe ipa, nongna Yapan iya tahu ndramat masih iro ngondriya hu yumwa totohun.
\c 5
\s1 Jisas i tok na Pita i kisim planti pis moa (Translate)
\r (Matyu 4:18-22; Mak 1:16-20)
\p
\v 1 Lang sih Yesu iya iro tine ngilse yep namandran ngalan Kaliliy, pe hu ndramat soyon iya husa pe huro tine pakekeh ngilsen, pe hu pakahalong nongna Yapan.
\v 2 Yesu iro tine poho leng pe inime ndroi malkou tahu ndramat para poya ni. Hu ndramira ndroi malkou ara hu tali ndroye hu pe hu soro tine pwaki leng pe huro sungani kopwen tahu para poya ni.
\v 3 Pwen Yesu ikohis iya ndrita ndroi hakou ara ta ndramat hamou ngalan Saimon. Pwen pe iyoh Saimon isa ngondriya ndroi pe ipwai iya tan para kisoyani ndroi pe kiho raipit mawen hape kili poho leng. Hilu ya ho mawen pwen Yesu impwan ndrita ndroi pe ihinuwani hu ndramat iya nongna Yapan.
\p
\v 4 Yesu iwong nongna Yapan iya tahu ihipwen, pe ipwai iya ta Saimon ipa, <<Walu kasuwani ndroi kiya mwekeu hape pe walu kapiyani kopwen pe tukapo tiken ni.
\p
\v 5 Pwen Saimon isomwi Yesu pe ipwai iya ta Yesu ipa, <<Namandran, yowu hinonou para yowu kapo tiken ni ping sih pinge, hapeko yowu po ndrit; yowu kanpo hamou pwi. Mahapo wou apa yowu kapiyani kopwen kiya ndran pwen andre yowu kapiyani tehe apwai.
\p
\v 6 Hu ndramat para poya ni hu hilingi nongna Yesu pe hu kapiyani kopwen iya ndras pe hu lokihi ni soyon iya kopwen tahu pakimun.
\v 7 Pwen pe hu yoh iya kili hu yowe mepo ngara hu kapo ni kiyawule huye ndroi hakou para hu kasa sura hu pe kasopwat hu kiya liwiya ni. Husa pe huliwi kopwen ma ni iro aliy pe hu piyani hu ni iya ngondriya ndroi malkou kene, pe ndroi malkou kene ipephy ni ko pe hilu pakayuh.
\p
\v 8 Saimon Pita inime melit masih kinrayah pwen pe itukuruhu payan iya pwan iho mbulumara Yesu pe ipa, <<Aya mawen kili yo, Yapan. Yo ndramat hamou mwomwan masih.
\v 9 Saimon Pita iya sura hu yowen tiken para poya ni iyawule hu nime tehe hu liwi ni soyon iya pwen pe moiwahu ihin.
\v 10 Yamis pe Yohanes, pe noru Sepetiy malmou hilu nime melit masih irayah moiwa hilu ihin. Hapeko Yesu ipwai iya ta Saimon ipa, <<Mbuna anoh. Mahapo mbulen tan para poya ni, kiya mulan mbulen tan andre kiya para ndramat kasa kili yo.
\p ...
\v 11 Yesu iwong iya tahu ndramat para poya ni ihipwen huya pwaki leng pe hu masih ndruwa hu iya meltahu pe hu ho ndruwa Yesu.
\s1
\p
\v 12 Lang sih Yesu iya iro kol hakol aro pe ndramat hamou mandrakuyun masih ndraindrai kininiy, ihime Yesu pe itukuruhu pe payan iya iho pwan mbulumara Yesu pe isike yiy ipa, <<Yapan wou alahi ambusi ndraindrai to kihipwen kapa welem kiso.>>
\p
\v 13 Yesu niman iya pe imbultuwe ndramat aro pe ipa, <<Unamiliy para ndraindrai kihipwen pe arayah hiyan.>> Pwen pe ndraindrai iro mandrakuyu ndramat ara ihipwen.
\p
\v 14 Pwen pe Yesu ipwai iya tan ipa, "Mbuna atiyaniy kiya ta hamou ndramat para melit mahapo umbusiy isa tam. Hapeko aya pe ayayingani wou kiya kili hamou prist, pe akiy hapesah kiya ta Yapan para tesah mangndrai tam ihipwen tehe lo/pwahanou ta Moses ipwai. Pwen andre hu ndramat andre kapahasaniy tehe mangndrai tam pwen.
\p
\v 15 Hapeko hu ndramat huya pe huya tiyani titiye ta Yesu iya kili hu masih pe hu ndramat soyon iya husa kili Yesu, husa halong nongnan pe imbusi mwamwa tahu ihipwen.
\v 16 Hapeko Yesu ngara kimasaltiye kili hu pe kiyau pe kirikai kiya hape mepo yiy o pwun pe kitotohun kiya kili Yapan.
\s1 Jisas i mekim orait wanpela man i gat han na lek nogut (Translate)
\r (Matyu 9:1-8 ;Mak 2:1-12)
\p
\v 17 Lang sih Yesu iro hinuwani hu ndramat iya nongna Yapan. Pwen pe yihu Parisiy** pe hu ndramat para hanuwani lo/pwahanou para kol namandran masih para ngondriya kol namandran Kaliliy pe Yutah pe Yerusalem husa aliy pe husa halong. Yapan ngara kiyki pwoke kiya kili Yesu para kimbusi mwamwa tahu ndramat kihipwen.
\v 18 Pe hu ndramat tiken hu sap ndramat hamou nombuwen masih kinimat iye matin ndrita sow pe husap yiy iya pe yihu hinonou para kawuri yiy kiya pe hu kaya kiy kiye pwan mbulumara Yesu.
\v 19 Hu ndramat soyon iya huro pakeh kili Yesu pwen pe yihu kanilahi kanisongani hu kaya pakeh pwi. Pwen humui huya ngawan pe huya ngas huya ndrita ndrindroh pe hu ndruyani ndramat iya malikei iyau ndrindroh pe iya pwan mwelenga hu ndramat masih pe iya pwan mbulumara Yesu.
\p
\v 20 Yesu inimei tehe huiki ndriya hu iya kili yiy pwen pe ipwai iya ta ndramat ara ipa, <<Kultuwayim mwomwan masih ara kinhipwen.
\p
\v 21 Hu ndramat para hanuwani lo/pwahanou waya pe hu Parisiy yihu hilingi nongan Yesu ipwai pwen pe hu wong soyon hupa, <<Ita sehe ndramat mepo pakiwiri noku Yapan pe kiwong tehen tora, kinlahi hamou ndramat kitli nopwaran ta hamou pwi, ara mbulen ta Yapan hamowo.
\p
\v 22 Yesu kinnimei pe kinpahasani lohonga hu pwen, pwen iwong imui iya kili hu ipa, <<Paratapeh pe wawu ki lolohonge mwomwan ita ndriya wawu tehe tora.
\v 23 Yo andre kupa sehe nongan waison, hiyan kapa yo kutali nopwaran tawawu ndre kupwai kisa sata wawu para akatine pe akarikai?>>
\v 24 Hapeko mahapo andre kuyinganiy kisa kili wawu tehe ndramat tehe yo ara pwoke to namandran iya iripo kol pwan para kutali nopwaran tahu ndramat. Pwen Yesu ipwai iya ta ndramat iye matin ipa, <<Yo upwai satam, atine, awiri nokum pe ayau aya suwem.
\v 25 Ndramat ara itine iro mbulumara yihu masikene porosiho iwiri nokun pe iro tawuloh iya ta Yapan pe iyau iya suwen.
\v 26 Yihu ndramat hu nime melit ara irayah pe moiwa hu ihin pwen pe ndriya hu ipwes namandran iya, iya melit hu nimei ara irayah pe hu rawuloh iya ta Yapan pe hu hiri ngalan hupa, <<Mepo kiyamwonen te moiwa rou ihin kiya melit handra tukonoho nimei pwi irayah."
\s1 Jisas i singautim Livai (Translate)
\r (Matyu 9:9-13; Mak 2:13-17)
\p
\v 27 Iya mulan para melit irayah, Yesu iyau iya pe inime ndramat hamou para poya sombule pat kili hu ndramat impwan wum para poya sombule pat. Ndramat ara, ara ngalan Liwai/ (Lewi). Yesu ipwai iya tan ipa, <<Wou asa aho ndruwo. ".
\v 28 Lewi itine ndruwan iya melit masih itali mbulyan pe irikai iho ndruwa Yesu.
\p
\v 29 Iya mulan Lewi imbusi namnam si namandran iya ta Yesu iro seu tan pe yihu ndramat soyon iya husa polo hilu pe husa namnam sura hil. u Hu ndramat para poya sombule pat pe hu ndramat mwahei o.
\v 30 Pwen pe yihu ndramat tiken para Parisiy iya polo yihu ndramat namandran tano hu para lo/pwahanou para wum tahu Parisiy husa pe hu ki nongan soyon iya, iya ta yihu yau ta Yesu yihu pwayi hu, hu pa, <<Paratapeh pe wawu sa namnam iya sura hu ndramat kultuwayi hu mwomwan pe hu ndramat para wiriya sombule pat kili hu ndramat?>>
\p
\v 31 Yesu ihingiy nongna hu pwen pe ipwai iya tahu hu ipa, <<Yihu ndramat hu kanimwa pwi ara hu kanlahiy para hu kasa nime ndrokta* pwi, yihu ndramat hu mwa ko.
\v 32 Yo kunsa kinna tahu ndramat hiyan pwi. Yo usa iya ta yihu ndramat kultuwayi hu mwomwan para hu kapaiwani ndriya hu pe tokuyai hu pe mipwan tahu para lang masih.
\s1 Jisas i tok long pasin bilong tambu long kaikai (Translate)
\r (Matyu 9:14-17; Mak 2:18-22)
\p
\v 33 Iya mulan yihu pwai iya kili Yesu hupa, <<Yihu yau ta Yohanes yihu konoho namnam soyon pwi, ngara hu kanamnam taporosisih pe ngara hu totohun lang soyon iya. Pwen tehe yowu Parisiy ngara kambusiy. Hapeko yihu yau tam ara pwokene; yihu pokoro yin ndran pe koro namnam o.
\p
\v 34 Pwen pe Yesu iwong imui iya kili hu ipa, <<Kapa hamou ndramat maiyesou o, pe kimpwan sura hu yowen pe wawu kaya liwi namnam kiya mawen mbulumara hu? Pwi yoh!
\v 35 Hapeko kiya mulan yihu kawiri ndramat mepo iyesou ara kiya mawen kili hu yowen pwen lang andre kaitoha namnam.>>
\p
\v 36 Pwen pe Yesu ipwai iya kili hu iya nongan handra ipa, <<Kapa hamou ndrihiyap saken kilen, hamou ndramat kinoho wiri hamou ndrihiyap howen pe kimbusele hasai pe kisorowei kiya polo ndrihiyap saken nepo imut ara pwi. Paratesah, nimnim tahilu andre kinawule pwi.
\v 37 Pe hamou ndramat kinoho mwani wain howen kiya ngondriya kapilo sipsip tehe ndrokai pwi. Kapa yihu kambusi pwen andre ngongoha wain howen kimakaye ngondriyan pe ngohan andre kitaluwe kapilo sipsip pe wain andre kisa rapan o mwaihei pe kapilo sipsip saken tehe ndrokai ara andre kiya mwomwan.
\v 38 Yihu ndramat malohonga hu ara hu kamwani wain howen kiya kapilo sipsip waison pe howen.
\v 39 Pe kapa hu ndramat hu kaniyin wain para mamu ara yihu konoho namili wain howen pwi, andre hu kapwai kapa,<<Wain para mamu ara hiyan.>>
\c 6
\s1 Jisas i tok long pasin \ bilong tambuim wok long de Sabat (Translate)
\r (Matyu 12:1-8; Mak 2:23-28)
\p
\v 1 Iro mwonen lang sih Sapat/Ngohongoh, Yesu pe yowen hu, hu rikai huya pwen te sai hasai iye ndrukolo piyang hambut para wit* pwen pe yihu yau tan hurih mbuwa wit tiken pe hu sopweyani iya polo yima hu, pwen ____ iyau pe hu yani mbuwan.
\v 2 Yihu ndramat tiken para wum tahu Parisiy hu nime hu pwen hu pwaiyi hu, hupa, <<Paratesah pe wawu mbusi melit ara imwonen lang Sapat/Ngohongoh mepo. Nonombun masih para kambusi mbulen ara, wawu mbusiy paratesah?>>
\p
\v 3 Yesu ipwai iya tahu ipa, <<Wawu kandromwa titiye ta ndramat hamou ngalan Ndrepit? Yiy imbusi tesa iro mwonen lang mepo yiy pe yowen hu, hu mundrui iya mwomwan? pe
\v 4 Ndrepit iya ngondriya yumwa totohun ta Yapan pe iya wiri ndrinanohun* mepo hu kanpohowe pe kanikiy kinna ta Yapan pe iya wiri ndrinanohun mepo nonombun para hu ndramat kainiy. Yihu pris o hu lahi para kainiy ara iwiri iyan pe ihang yihu ndramiran pe huyan i. Wawu kanime nongan iye pwi?>>
\v 5 Pe Yesu ipwai paiwe iya kili hu ipa, <<Noru Ndramat ara ihohin ta lang Sapat/ngohongoh. Kapa pakimbusi sehe melit kiro mwonen lang Sapat/ngohongoh ara andre hamou kinwong pwi.>>
\s1 Long de Sabat Jisas i mekim orait (Translate) \ man i gat han nogut
\r (Matyu 12:9-14; Mak 3.1-6)
\p
\v 6 Iro mwonen Sapat/Ngohongoh sih i pwen Yesu iya yumwa totohun tahu Yutah pe iya hinuwani hu ndramat iya nongna Yapan pe ndramat hamou niman mot kinimat iro aliy.
\v 7 Yihu ndramat namandran para lo/pwahanou pe yihu Parisiy huro aliy pe huro memerani Yesu iya hiyan iya. Yihu pakanimei, Yesu andre kimbusi hu ndramat hu mwa pe hu kaya hiyan kiro mwonen lang Sapat/Ngohongoh ndre pwi. Yihu rokai sai para hu kaiki Yesu kiya nongan mbulumara hu ndramat pe pohon para kol.
\v 8 Hapeko Yesu ara tanan lohonga hu pwen pe ipwai iya ta ndramat niman mwomwan ipa, <<Atine pe asoratine mbulumara hu ndramat.>> Pwen ndramat ara itine pe iro mbulumara hu.
\p
\v 9 Pwen Yesu ipwai iya tahu ipa, <<Nakusike wawu, hiyan para tukambusi lohongai hiyan kiro lang Sapat/Ngohongoh ndre hiyan para tukambusi lohongai mwomwan kiro lang Sapat/Ngohongoh? Hiyan para tukambusi hu ndramat kampwan hiyan ndre hiyan para tukambusi hu ndramat mipwan tahu kiya mwomwan?>>
\p
\v 10 Yesu mara isalti hu ndramat masih pwen pe ipwai iya ta ndramat ara ipa, <<Aramwaniyani niman.>> Ndramat aro imbusiy tehe Yesu ipwai pe niman iya hiyan.
\v 11 Yihu ndramat namandran para lo/pwahanou pe yihu Parisiy hu nimei pe ndrina hu ilokuh iya mwomwan pwen pe hupa nongna hu, hupa, <<Andre tukambusi tesah kiya ta Yesu?>>
\s1 Jisas i makim 12-pela aposel (Translate)
\r (Matyu 10:1-4; Mak 3:13-19)
\p
\v 12 Iro mwonen lang ara Yesu paki totohun kiya kili Yapan pwen pe iyau iya ngondron sih, pe kol iping yiy tohun iya kili Yapan. Yesu iyen pe itohun ping sih mwaniye ipo lang ileu.
\v 13 Paramwandrai isa paingan kol iteleu pwen pe iyoh hu yowen masih husa kili yiy pe iyoh ngala hu para hu koho ndruwan pe kambulyani mbulya Yapan.
\v 14 Yesu iyoh hamou ngalan iya Pita mamu ngalan Saimon pe ipohowe Andreu nali Saimon, pe Yamis (Yemes), Yohanes, Pilip, Paratolomeu,
\v 15 Mattiu, Tomas, Yamis noru Alpiyas, pe Saimon ndramat hamou pohon para kol,
\v 16 pe Yutas noru Yamis, pe Yutas Iskariyot, ndramat mepo iki Yesu iya nima hu ndramat mwomwan pe hu rayiy.
\s1 Jisas i mekim orait planti manmeri (Translate)
\r (Matyu 4:24-25; Mak 3:7-12)
\p
\v 17 Iya mulan Yesu pe yowen hu, huye ngondron hu lai iya pwan, pe huya pe hu masih huro tine pwan hambut pwenten. Pe yihu ndramat soyon iya para kol namandran Yerusalem pe yihu ndramat masih para kol hora pahandra kol namandran Yutah. Pe yihu ndramat para pakeh ndras para kol namandran Tayi (Tire/ Ture/ Turos/ Taya/ Tyre...) pe Saiton (Siton/ Sindron/ Sindronos/ Saindron...) hu masih husa.
\v 18 Yihu sa para hu kasa halong nongnan pe para kimbusi mwamwa tahu kiya hiyan pe hu ndramat sinai mwomwan iro ndrita hu ara Yesu imbusi hu pe huya hiyan.
\v 19 Pwen pe yihu ndramat masih, huro hinonou para kaiki nima hu kiya kili Yesu, paratesah, pwoke ta Mwoiwan Haiyan iro kili yiy pe ngohngohan ngara imbusi hu ndramat masikene nima hu iya tan ara huya hiyan.
\p
\v 20 Pwen Yesu maran iya kili hu yowen pe ipa,
\q1 <<Wawu ndramat mwomwan melta wawu pwi ara wawu kapwes,
\q2 paratesah, wawu yuki ndriya wawu masih iya ta Yapan,
\q1 pwen pe Yapan ngara kiyki meltan masih hiyan kisa ta wawu.
\v 21 Wawu ndramat mahapo wawu tora mundrui,
\q2 ara wawu kapwes, paratesah,
\q1 kiya mulan andre wawu kawiri ana ndrinai soyon pe ndriya wawu andre kipep.
\q2 Pe wawu ndramat mahapo wawu tora rang aro wawu kapwes, paratesah,
\q1 kiya mulan andre wawu kahai.
\v 22 Kiya mulan yihu ndramat andre kanime wawu ho ndruwo, ndramira Yapan.
\q2 Pe ndrina hu andre kilokuh tawu pe yihu andre karase wawu pe hu kapwati wawu,
\q2 pe andre hu kanime ngala wawu pwen tehe handra melit mwomwan.
\p
\v 23 Kapa yihu karakultuwani wawu kiya mwomwan, wawu kapwes o pe ndriya wawu kiro hiyan o, paratesah, kene wawu ara namandran ita longe wawu ita kol paingan.
\q1 Tumbu hu koluw ngara hu kambusi kultuw tehen tora kiya kili poropet.
\v 24 Hapeko wawu ndramat memelta wawu soyon ara mara wawu kiro ta wawu,
\q2 paratesah,
\q1 wawu kanwiri memelit masikene para kimbusi lohongai pe ndriya wawu kapwes.
\v 25 wawu kiro ta wawu kiya mulan andre wawu kamundrui.
\q2 Wawu ndramat mahapo ngara wawu
\q1 kanamnam pe ndriya
\q2 wawu kipep ara mara
\q1 Wawu ndramat mahapo wawu tora hai ara mara wawu kiro ta wawu kiya mulan andre wawu karang pe ndruyumara wawu andre kilon.
\v 26 Kapa hu ndramat kasap ngala wawu kiya melit hiyan ara mara wawu kiro ta wawu,
\q2 paratesah, yihu tumbu hu koluw ngara hu kambusi kultuw kiya kili poropet pwasoyou.>>
\s1 Pasin bilong laikim ol birua (Translate)
\r (Matyu 5:38-48)
\p
\v 27 Yesu ipwai paiwe ipa, <<Upwai isata wawu ndramat ngara kahalingi nongno. Wawu kanamiliy pe kambusi lohongai hiyan kiya tahu ndramat hu mbusi kultuw mwomwan soyon isa ta wawu pe kanamili wawu pwi.
\v 28 Pe kapa yihu ndramat tiken kapwai kiya kili Yapan para kirakultuwani wawu, ara wawu kawong kiya kili Yapan pe kasike yiy para kimbusiy hiyan kiya kili hu, pe wawu katotohun kiya kili Yapan para koyun kisikirani hu ndramat hu mbusi mwomwan isa kili wawu.
\v 29 Kapa hamou ndramat kihisuli kaipam haroh, apaiwani haroh kiya kili yiy pe kihisuliy i, pe kapa hamou kisa pe kiliwi ndroham, atali ndroham pe aikiy kiya tan.
\v 30 Kapa yihu ndramat kasoying melit kiro kili wou ahang hu. Pe kapa hamou kiwiri meltam pe kinisike wou pwi, ara ambuna wong pwokeyan kiya tan para kikiy kimui.
\v 31 Wawu namiliy para hu ndramat mawen kambusi lohongai hiyan kisa kili wawu, ara tehen tora ko wawu kambusi lohongai hiyan kiya kili hu.
\p
\v 32 <<Kapa wawu kanamili yihu ndramat huya hiyan isa kili wawu ko, kiya hiye andre kipahasaniy tehe wawu ndramat hiyan? Yihu ndramat kultuwayi hu mwomwan, ara yihu ngara kanimili yihu ndramat hu namili hu.
\v 33 Pe kapa wawu kambusi lohongai hiyan kiya kili hu ndramat mepo hu namili wawu ko, kiya hiyeh andre kapahasaniy tehe wawu ara ndramat hiyan? Yihu ndramat para takultuw mwomwan ara ngara hu kambusi tehen aliy i.
\v 34 Pe kapa wawu kaiki melit tiken kiya tahu ndramat tiken kiya tehe pawen tahu paratesah wawu pahasaniy tehe hu lahiy para kapasowin. Kiya hiye andre kipahasaniy tehe wawu ndramat hiyan?
\v 35 Hapeko ndriya wawu pe lohonga wawu ara kiya hiyan kiya ta yihu ndramat mbuwali hu tawawu pe wawu kanamili hu. Pe wawu kahang melit kiya tehe paiwe kiya tahu ndramat mepo wawu lohonganiy tehe hu kanilahiy para kaniposowi melta wawu pwi. Wawu kambusi tehen tora pwen kiya mulan andre wawu kawiri kene wawu namandran iya pe wawu andre karayah noru Yapan ita Paingan Masih. Yiy ngara kimbusi lohongai hiyan kiya ta yihu ndramat hu kanoho rawuloh kinna tan pwi pe yihu ndramat mwomwan.
\v 36 Pe koyu wawu kisikirani hu ndramat tehe Tama wawu ndramat para koisirai.
\s1 Yupela i no ken skelim pasin \ bilong ol arapela man (Traslate)
\r (Matyu 7:1-5)
\p
\v 37 Wawu mbuna kahirani nali wawu hu pe akapa yihu hiyan ndre mwomwan, ara konan; mahatisan Yapan kimbusiy tehen aliy sa tawu. Pe wawu mbuna kapwaiyi hu ndramat pe akapa yihu mwomwan ara konan. Mahatisan Yapan kimbusiy tehen aliy sa ta wawu. Wawu katali mwomwan tahu ndramat mepo hu mbusi mwomwan isa kili wawu pwen pe Yapan andre kitali mwomwan tawawu i.
\v 38 Wawu kahang melit kiya tahu ndramat pwen pe Yapan andre kihingini melit soyon iya kisa ta wawu. Yiy andre kihang wawu soyon iya, wawu andre kanuh pwen kalohonganiy pwen kanuh kipo maran kipep pe hu kasa lon mapwai andre kikiy kisa ta wawu. Melit mepo wawu kanhangini hu ndramat iyaliy tehen tora ko Yapan andre kihingini wawu kiyaliy yi.
\p
\v 39 Pwen Yesu itiyani nongan handra iya sumoiwa [pwahani iye] nongan iya kili hu ipa, <<Kapa ndramat hamou maran pwi pe kiliwi hamou i mepo maran pwi yi, ara andre hilu malmou kene kaya yos kaya ngat.
\v 40 Mbunah hamou kinlahi para kisongondriti ndre kiramwaitini taman pwi. Hapeko hu masih tama hu ipwahanou hu iya hiyan pe hu nime hu lahiy pwen andre hu karayah tehe hu parangoloh.
\p
\v 41 <<Paratesah pe anime noru konkei hape iho mara nalim hamou pe awong iya aliy pe koyum imayit kei hamwat mepo iho tondrih pe peke maram?
\v 42 Kapa anilahi para anime kei hamwat iho tondrih pekemaram pwi, pe paratapeh, pe andre apwai kiya ta nalim hamou para kikuwe maran kimu? Wou ndramat para pwasoyou! Mamu asopwi konkei iho pekemaram kiyau na pwen kiya mulan apwai kiya ta nalim hamou para kikuwe konkei iho maran.
\s1 Diwai nogut i save karim kaikai nogut (Translate)
\r (Matyu 7:16-20;12:33-35)
\p
\v 43 Yesu iwong paiwe iya kili hu ipa, <<Mbuwa kei hiyan ara kinoho pwai pe sangin mwomwan pwi pe mbuwan mwomwan ara kinoho pwai pe sangin kiya hiyan ara pwi.
\v 44 Yihu ndramat ngara kanime sangi mbuwakei pe ngara hu kapahasaniy tehe mbuwakei ara sangi mbuwakei hiyan ndre mbuwakei mwomwan. Yihu ndramat konhopo sangi mbuwakei handra ngalan (fig) kiro malikei maporoporon pwi, pe yihu konhopo mbuwa wain hiyan kiro kili wain maporoporon ara pwi.
\v 45 Yihu ndramat hiyan mepo ndriya hu ipep iya lolohonge soyon hiyan ara ngara hu kambusi lohongai hiyan pe yihu ndramat mepo ndriya hu ipep iya lolohongai soyon mwomwan ara ngara hu kambusi lohongai soyon mwomwan. Sehe lohongai mepo ndramat iwong iya aliy ara lolohongai ipep ro ndriyan tehen aliy."
\s1 Tupela pasin bilong wokim haus (Translate)
\r (Matyu 7:24-27)
\p
\v 46 Yesu ipwai paiwe iya tahu ipa, <<Paratapeh, pe wawu ngara kapohowe yo namandran, namandran tawawu pe wawu konoho hilingi nongno pe koho ndruwa nongno pwi?
\v 47 Kapa hamou ndramat kisa kili yo pe kihilingi nongno pe kiho ndruwa nongan to, ara napwai andre kupwai kisa ta wawu kiya kultuwayi ndramat ara, ara hiyan ndre mwomwan.
\v 48 Ndramat ara ara pwen tehe hamou ndramat pake ipun/ipwin seu. Mamu andre kira ngat kiya mbulun na; kiya mulan kiratulungi ngat kiya pat pe pwan pe ngara kiratuwei kiya hiyan. Pwen kiya mulan kindrituyani seu kitine, seu tehen toro ara kapa non namandran kirah hapeko kilahi kinsuniy pwi, paratesah, ndramat ara imbusiy hiyan iya.
\v 49 Hapeko ndramat ihilingi nongno pe kinoho ndruwan pwi, aro pwen tehe ndramat imangse seu pe kinsutuni ndroyi ndruw tan hiyan pwi pe kapa non kirah andre kiloyaniy pe kindrou pwi kiwuh pe kipit pe kiya mwomwan masih.
\c 7
\s1 Jisas i mekim orait \ wokboi bilong kepten bilong ami (Translate)
\r (Matyu 8:5-13)
\p
\v 1 Iya mulan para hu ndramat hu hilingi nongan masih Yesu iwong iyaliy ihipwen, Yesu iyau iya kol namandran Kapernawum.
\v 2 Iro kol aro ara ndramat hamou namandran tahu ndramat para pahun para kol namandran Rom. Yiy mandramiran hamou para poya mbulyan mepo inamiliy namandran iya. Ndramiran aro, ara imwa iya mwomwan pe pakeh kimat.
\v 3 Namandran tahu ndramat para pahun ihilong tehe Yesu kinsa, pwen pe ipwandrisa hu ndramat namandran tiken parangoloha hu Yutah romu iya mbulya totohun tahu iya kili Yesu. Huya sike yiy para kisa pe kimbusi ndramiran mepo imwa ara kiya hiyan.
\v 4 Huya rayah iya kili Yesu pe hu sike yiy pwokeyan iya, hupa, <<Ndramat ipwandrisa yowu ara ndramat hamou mwayih iya. Yiy ara ilahiy para aya nime yiy.
\v 5 Yiy ara inamili hu ndramat towu namandran iya pe kapa yiy pwi, andre yumwa totohun towu kitayah pwi.
\v 6 Pwen Yesu irikai sura hu pe huya. Iya iho pakeh poho seu pe namandran tahu ndramat para pahun aro ipwandrisa hu yowen tiken hu ya pohonani Yesu. Pwen pe hu wong iya tan iya nongna ndramat aro, hupa, "O Yapan, yo hamou hiyan pe kunmwonen pwi para asa seu to.
\p ...
\v 7 Ulohonganiy tehe yo ara hamou ndramat namandran pwi, kunwenei pe kunlahiy para kusarayah kusa mbulumaram ara pwi masih. Awong o kiya pohom pe ndramiro kiya hiyan.
\v 8 Yo ara ndramat hamou hura pahandra hu ndramat namandran para pahun. Hu ndramat to para pahun ara soyo iya tora pahandro. Kapa kuwong kiya ta hamou tahu kupa, <Aya!> pwen o andre kiya; pe kapa kupwai kiya ta hamou tahu kupa, <Asa!> pwen o andre kisa; pe kupwai kiya ta ndramat para poya mbulyo kupa, <Ambusi mbulen iye!'>pwen o andre kimbusiy.>>
\p
\v 9 Yesu ihilingi nongan ara, moiwan ihin pe ipeiwani yiy iya kili hu ndramat masi huro ndruwan pe ipwai iya tahu ipa, <<Upwai isa ta wawu, kunnime hamou ndriyan pwokeyan tehen iye pwi; kol Yisrayel ara hamou aliy pwi.>>
\v 10 Hu ndramat mepo pwandrisa hu iya nime Yesu ara humui huya seu pe hu ya pahasaniy tehe ndramat mepo imwa ara kinna kiyan masih.
\s1 Jisas i kirapim bek (Translate)
\p
\v 11 Iya mulan hape ko, Yesu iyau iya kol hakol namandran ngalan Nayin. Yihu ndramiran songui pe lumou pe hu ndramat soyon iya hu rukai iya polo yiy. {11/Iya mulan yihu ndramiran para mbulyan iya sura hu ndramat soyon iya hu rikai iya polo yiy pe hu yau iya kol hakol ngalan Nayin.}
\v 12 Yesu iropo isa pakeh pohomara papai para kol ara pe hu ndramat huro sap ndramat hamou kamai kinmat iropo sa ngawan. Ndramat imat aro, ara yiy hamowo noru pihin hamou pihinau, pe hu ndramat soyon iya husa sura pihinau aro.
\v 13 Pwen pe Yapan inime phinau ara pe koyun isikirani yiy pe ipwai iya tan ipa, <<Ambunarang.>>
\p
\v 14 Yesu irikai iya pakeh kili hu ndramat mepo huro sap ndramat imat ara pe ikiiy niman iya iye ndrita koukou pe hu ndramat huro sap aro huro tine pe Yesu ipwai ipa, <<Wihou, upwai sa tam, atine.>>
\v 15 Ndramat imat aro isa tine impwan pe iro wong pe Yesus iwiri yiy pe irikai sura ndramat ara pe iyaiki yiy imui iya kili tinan.
\p
\v 16 Ndramat masih lohonga hu imwakaikai pe poho hu ite pe hu rawuloh iya ta Ngindrai pe hupa, <<Poropet hamou namandran isa iropo mwelanga rou. Ngindrai kinsa para kiponokulani hu ndramat tan.>>
\v 17 Titiye mepo ta Yesu ingap ngondriya kol namandran Yutah, pe hu kol namandran masih ngilsen.
\s1 Jon Bilong Baptais i salim (Translate) \ tupela disaipel i go long Jisas
\r (Matyu 11:2-19)
\p
\v 18 Yihu ndramat ta Yohanes hu hilong melit irorayah pe huya pwai iya tan. Pwen pe iyoh hilu ndramiran malmou
\v 19 pe ipwandrisa hilu ya kili Yapan para kaya sike yiy Yiy tehe yiy ndramat ara ko, mepo ipa nasa ndre hamou ita ndron.
\p
\v 20 Hilu iya rayah iya kili Yesu pe hilu pwai iya tan hilu pa, <<Yohanes mepo ndramat para paptais(nunuh?) ara ipwandrisa yolu para kasasike wou, wou ndramat ara ko mepo ipa nasa ndre hamou ita ndron?>>
\p
\v 21 Iro mwonen lang ara ko, Yesu imbusi hu ndramat hu mwa soyon iya hiyan pe isani hu sinai huyau pe imbusi hu ndramat mara hu iyoh hu nimnim.
\v 22 Pwen pe ipwai imui iya kili hilu ndramira Yohanes malmou ipa, <<Walu kamui pe kaya tiyaniy kiya ta Yohanes kiya melit walu kannimei pe kanihilong. Ndramat mara hu iyoh ara hu kanimnim, ndrika hu mwomwan karikai, mandrahu mwomwan ara kanna hiyan, ndrainga hu ara kanra hihilong, hu mat kantine pe nongna Yapan ara kinna kili ndramat mwomwan melta hu pwi.
\v 23 Hu ndramat mepo hu pahasaniy tehe yo ara ndramat aro ko, ara hu kambultuwe lohongai ara kiya pwokeyan.
\p
\v 24 Iya mulan para yihu ndramat mepo Yohanes ipwandrisa hu kamui, Yesu iwong iya tahu ndramat soyon hu rawule sura yiy iya ta Yohanes. Tandrohonga Yohanes iye kol mepo hamou ndramat aliy pwi, ara wawu pakaya nime sehe melit. Wawu pakaya nime nohai iro piyaniy iya wiyi kei mepo iro puyiy pe pwokeyan pwi?
\v 25 Wawu pakaya nime tesah? ndramat hamou inowi yiy iya hiyan iya menamena yap? Hu ndramat hu nowi hu tehe ara, ara andre kanime hu kol masih.
\v 26 akapwai sato wawu pakaya nime tesah? Hamou Propet? Ehe kupwai sata wawu, Yiy ara ihohin tahu propet.
\v 27 Johanes ara Yiy ndramat o mepo nongan haiyan ta Yapan iwong iya tan ipa,
\b ???
\q1 Ngindrai ipa,
\q2 <andre kupwandrisa ndramat hamou kiro mu pe kisani sayam.> >>
\m
\v 28 Yesu ipwai paiwe ipa, "Upwai sata wawu, hu ndramat kanna koluw ara hamou tehe Yohanes pwi. Hapeko hamou ndramat mepo ukiy yiy iya pwan masih mbulumara Ngindrai ara iho mu ta Yohanes."
\p
\v 29 Hu ndramat masih iya polo hu para poya sombule pat hu hilingi nongan Yesu iwong iyaliy, pe hu pahasaniy tehe lohongai ta Ngindrai ara ndrukonan paratapeh, Yohanes kininuhi hu.
\v 30 Hapeko yihu Parisiy pe yihu ndramat hu pahasani pwahanou(lo) hiyan iya, ara mbuwali hu nongan ta Ngindrai paratesah, Yohanes kinuhi hu mapwi.
\p
\v 31 Andre kupwa ndrohonge kata tesah kiya kili yihu ndramat para mahapo? Yihu pwen tehe tesah?
\v 32 Yihu pwen tehe hu mbunah hu mira pwan ndroho pah pe hu tiken tora yoh iya kili hu tiken,
\q1 tehen toro hupa,
\q2 <<yowu pawaliya yesou,
\q1 wawu kandran pwi. Yowu pawaliya ndramat imat,
\q2 wawu kanrang pwi.
\m
\v 33 Yohanes isarayah pe ngara kindronge yiy kiya namnam pe ndran pwen o, wawu pa sinai iro ndritan.
\v 34 Pe Noru ndramat isarayah inamnam pe iyin dran pwen o wawu pwai wawu pa, <<Akanime ndramat ita, Ndriyan namandran pe ndramat para yumwiya wain. Ndramat hamou yowe hu ndramat para poya sombule pat pe hu ndramat kultuwayi hu mwomwan.
\v 35 Hapeko yihu ndramat masih mepo hu pahasaniy lohongai ta Ngindrai hiyan ara hu pahasaniy tehe lohongai ara ndrukonan.>>
\s1 Wanpela meri i welim lek bilong Jisas (Translate)
\p
\v 36 Hamou tahu parsi ipwai iya ta Yesu para kiya namnam kiya seu tan pe Yesu iya seu ta Parisiy ara pe impwan pe inamnam.
\v 37 Lang ara, ara pihin hamou para sai, kultuwayin mwomwan masih ihilong tehe Yesu iro namnam iya seu ta Parsi aro. pwen pe isap ndraikei handra ngonohon hiyan pe yiy
\v 38 iro tine ndralsolka Yesu. pwen irotang pe ndruyurmaran iro lon iya pan ndrika Yesu pe ndrika iropo iya lonbuwan. Iya mulan iwiri kompayan pe ikuwe ngonikan iyaliy pe irahunghung iya ndrika Yesu, pe itilingi ndraikei mangonohon hiyan iyaliy.
\p
\v 39 Ndramat para Parisiy aro inimei pe ilolohongai tan ipa, <<Kapa ndramat iye kiya hamou proropet ndrukonan, ara andre kipahasani pihin mepo niman ita po iya tan, pe andre kipahasani tehe pihin ara hamou pihin hiyan pwi, pihin hamou para sai.>>
\p
\v 40 Pwen pe Yesu ipwai iya tan ipa, <<Simon, nakupa melit handra kisa kili wou,>> pe Simon ipwai imui ipa,
\p <<Apwai sato Namandran.>>
\p
\v 41 Pwen pe Yesu ipwai ipa, <<Ndramat malmou hu nahi singayai ta ndramat hamou, hamou inahi mayipou pe hamou inahi mayimingat.
\v 42 Hilu malmou kene kanilahi para kaposoyi singayai ta ndramat aro kimu pwi. Pwen pe ndramat ara ipwai iya ta hilu malmou mepo hilu nahanah kili yiy ipa, andre hilu kamposowin singayai tan pwi. Hiyeh ndrukonan ta hilu malmou ara andre kinamili yiy namandran?>>
\p
\v 43 Pwen pe Simon iwong imui iya kili yiy ipa, <<Lohonge to ara, upa ndre ndramat mepo pawen tan namandran.>>
\p Pwen Yesu ipa, <<Apwai ndrukonan.>>
\p
\v 44 Pwen pe Yesu ipaiwani yiy iya kili pihin aro, pe ipwai iya kili Simon ipa, "Anime pihin iye? Usa ngondriya suwem hapeko anihi ndriko pwi, pe pihin iye ara isungani ndriko iya ndruimaran pe ikuwei iya kompayan.
\v 45 Usa ngondriya suwem pe wou anirahunghung sato pwi, hapeko pihin aro ipohingi ndriko ndran.
\v 46 Wou anihan yo ndraikei para olive para poyo pwi hapeko pihin iye, ara, ndriko masih ndraikei mangonohon o.
\v 47 Upwai satam, pihin iye mepo kultuwayin mwomwan masih ara kinihipwen. Hapeko sehe ndramat kultuwayin mwomwan ara hape iyau pe hape iro ara ndramat hiyan pwokene.
\p
\v 48 Pwen pe Yesu ipwai iya ta pihin ara ipa, :Kultuwayim mwomwan masih ara kiniyau."
\p
\v 49 Pwen pe yihu tiken huro pwan ara huro lolohonge hupa, <<Aro sehe ndramat ndrukonan, mepo irapiyani kultuw mwomwan torou ndramat
\p
\v 50 Yesu ipwai iya ta pihin aro ipa, <<Lohonge tam ipwoke iro kili Ngindrai pe apahasaniy tehe Ngindrai ndrukonan, ara lohongai ara ko iponokulani wou. Ayau, koyum kimayit aliy.
\c 8
\s1 Sampela meri i bihainim Jisas na wokabaut (Translate)
\p
\v 1 Iya mulan Yesu irikai ngondriya kol hakol iya hakol pe iro wong iya nongan haiyan ta Yapan iya lang para mipwan hiyan kiya mulan. Lang ara, ara yihu ndramiran songui pe lumou ara hu rikai sura yiy.
\v 2 Pe yihu pihin tiken i mepo sani sinai pe mwamwa mwomwan iro kili hu iya mawen. Mariya (ngalan handra Maktalene), mepo sani sinai mandrolumou iro kili yiy huyau,
\v 3 Yohana mepo nambuyun kinsa ndramat hamou namandran mepo iro nimnim iya mbulen masih ta Ndramat hamou namandran ngalan Herot, pe iya polo Susanna pe hu pihin tiken hu sopwat nima Yesu pe hu ndramiran iya melta hu mbukenan.
\s1 Jisas i tok piksa long man i tromoi pikinini wit long gaden (Translate)
\r (Matyu 13:1-9: Mak 4:1-9)
\p
\v 4 Yihu ndramat hu royau kol hakol, hakol isawule ipo hu raya soyon iya. Pwen pe Yesu itiyani, pwahanou handra iya mara nongan.
\v 5 <<Lang sih ndramat hamou iya pingan para kiya has mbuwa wit tan. Iya pe iro piye hu pe tiken hu lon iro sai. Pwen pe hu ndramat hu rahatuwei hu, pe tiken norukan huwoh sa pwan pe hu yaniy.
\v 6 Pe tiken hu lon iya ndrita pwan ndrita pakandramiyeh, pe hu sahambunet, hapeko hu mang paratesah, pwan pat.
\v 7 Pe tiken hu lon iya mwelenga hu malkei maporoporon, hu sahambunet, hapeko hu mang paratesah, hu malkei hu lowe hu.
\v 8 Pe tiken ara hu lon iya ndrita pwan hiyan, pe hu sahambunet huya namandran, hu pwai pe huiki mbuwa hu. Hakou-hakou ara mbuwan ngara kirayah mapwesi>> Pwen pe Yesu itiyaniy titiye aro ihipwen pe ***** v. pakeh nakihipwen nongan pe ipwai ipa,
\p <<Kapa mandrainga wawu akhalingi nongan kiya hiyan.>>
\p
\v 9 Yihu ndramat ta Yesu hu sike yiy iya pahandra nongan mepo irowong iyaliy
\v 10 pe ipwai iya ta hu ipa,
\q1 <<pulndroyi lohongai kokohon ta ngindrai para lang hiyan ara wawu kanpahasani topwei.
\q2 Hapeko yihu ndramat masih ara iwong iya kili hu iyau mara nongan. pwen pe andre hu katen hapeko andre hu kanimei pwi pe andre hu kahilingiy pwi pe andre hu kanpahasani ndroyi lohongai pwi.
\p
\v 11 Pahandra nongan nepo urowong iyaliy ara pakupa mbuwakei ara nongan ta Ngindrai.
\v 12 mbuwakei mepo hu lon iro sai ara yihu ndramat mepo hu hilingiy hapeko sinai isa pe kiniwiri nongna Ngindrai ndriya hu iya mawen. pwen pe andre kimbusi hu pe hu koro mawen pe tana hu ta Ngindrai pwi pe andre kiniponokulani hu pwi.
\v 13 Pe mbuwakei mepo hulon iya ndrita pwan pwokeyan ara yihu ndramat hu hilingi nongan pe hu wiriy hapeko kinilai kinna pwan [hukan pwotisingiy kiya pwan] ndriya hu ara pwi. Hu pahasaniy nongna Ngindrai iya hiyan hapeko lang mwomwan irayah kili hu, ara hu yos
\v 14 pe hayah mepo hu lon iya mwelenga yangiy maporoporon ara yihu ndramat hu hilingiy pe tana hu hapeko hu memelit para pwan iramburuhi lohonga hu pe hu kanipwai pwi.
\v 15 Pe tiken mepo hulon iya ndrita pwan hiyan ara yihu ndramat hu hilingi nongna Ngindrai pe hu kiy iro ndriya hu pe hu mbultuwei iya pwokeyan pe hupwai pe huiki mbuwa hu.
\s1 Ol man i no save haitim lait aninit long baket (Translate)
\r (Mak 4:21-25)
\p
\v 16 Hamou ndramat kinoho tolmwani mwan kiro yat pe kiramburuhiy kiya pwelekei ndre kikiy kiya pahandra sousou pwi; ngara kikiy kiro tine paingan, pwen pe hu ndramat hu kasa andre kanime nganan.
\v 17 Sehe melit kankulaniy ara andre kisa ngawan pe sehe melit kanramburuhiy ara andre kakahiy pe kisa rayah ngawan.
\v 18 Mara wawu kiro tahihilong tiken toro, paratesah, kapa hamou ndramat mameltan ara andre kahang yiy soyon iya, hapeko ndramat meltan pwi pe kapa kilohonganiy tehe meltan, ara andre kawiriy kiya mawen kili yiy.
\s1 Husat em i mama na brata bilong Jisas? (Translate)
\r (Matyu 12:46-50; Mak 3:31-35)
\p
\v 19 Yihu nali Yesu pe tinan, husa kili yiy, hapeko yihu kanlahi kanna kili yiy pwi paratesah yihu ndramat soyon iya huro sura yiy.
\v 20 Pwen pe hamou ipwai iya ta Yesu ipa, <<Tinam pe nalim hu tora tine ngawan, hu pakanime wou.>>
\p
\v 21 Yesu ipwai iya ta hu masih ipa, "Tino pe nali hu ara, yihu ndramat hu hilingi nongan ta Ngindrai pe hu ho ndruwan.
\s1 Jisas i tok, na bikpela win i dai (Translate)
\r (Matyu 8:23-27; Mak 4:35-41)
\p
\v 22 Lang sih Yesu iya ngondriya ndroi hakou sura hu ndramat tan para mbulyan pe ipwai iya tahu ipa, <<Tukayau kaya ngilse yep haroh.>>
\v 23 Hu ro ngap nakaya ngilse yep haroh pe Yesu iya matin. Hape pe hape pwi, nohai namandran ingap ngondriya yep, pe ndroi iropep iya ndran pe hu noh turut.
\p
\v 24 pe Yihu ndramat ta Yesu huya kili Yesu pe hu hingingini yiy pe hu pwai iya tan hupa <<Yapan, Yapan, worou natukamat ara. Pwen pe Yesu itine pe iwong iya ta nohai pe nowei iro talon, pe nowei pe nohai ara imat pe kol imayum iya hiyan masih.
\p ...
\v 25 Pwen pe iwong iya kili hu ndramat tan pe isike hu ipa, <<Lohonga wawu ita lehe?>> Hapeko hunoh pe hu kanwong pwi, pe hamou ipwai iya ta hamou hupa, <<Aripo sehe ndramat?
\p Ikiy pohon o pe nohai pe nowei hu hilingi yiy.>>
\s1 Jisas i rausim spirit nogut long wanpela man (Translate)
\r (Matyu 8:28-34; Mak 5:1-20)
\p
\v 26 Yesu pe hu ndramat tan hu ngap huyau iya pwen te haroh para kol ngalan Kerasa mepo ita nondriya kol Kaliliy.
\v 27 Yesu hoiki ndrikan iya poho leng o pe ndramat hamou para kol ara sinai mwomwan iro ndritan isa pohonani yiy. Ndramat ara, ara iho mwaheh o mwaihei pe kinahoye wum pwi pe ngara kiyau kiya pe kiye ngat para tona hu ndramat humat.
\v 28 Ndramat ara iho nime Yesu ko, ipiyaniy iya ndriyang pe iyos iya pwan mbulumara Yesu pe iwong namandran iya ipa, <<Andre ambusi tesah sa to, Yesu, Noru Ngindrai Paingan Masih? Uki koisiriy ambunarakutuwani yo.
\v 29 Ndramat ara ipa nongan aro paratesah, Yesu kinpwai kinnata sinai para kiya mawen kili ndramat ara. Lang soyon iya ngara sinai kimbusi yiy kiya mwomwan, pe ngara kiwasi niman pe ndrikan pe kinoho rikai pwi, hapeko kapo sinai kingas tunil kandritan andre kimbusi yiy pe kiwop kiya mbulu yangiy.
\p
\v 30 Yesu isike yiy ipa, <<Ngalam hiyeh?>> Pwen pe ndramat ara ipa, "Ngolo Mop," paratesah sinai soyon iya huto ndritan.
\p ...
\v 31 Yihu sinai hu pwai ta Yesu tehe mbuna kipiyani hu kiya kol mwomwan
\p
\v 32 Iro kol hape aro, ara puw soyon iya, hu susuwan mbulu pwenten sih, pwen pe yihu Sinai hu sike Yesu para kimbusi hu pe hu kawop kaya kili hu puw, pwen tehen tora ko hu kohis iya kili puw.
\v 33 Pwen pe yihu sinai masikene huro ndrita ndramat ara hu kohis iya ndrita puw masikene, pe huwop iya mandra pahiyi pe hu yapwen toton iya yep pe huya mut ndran pe humat topwei.
\p
\v 34 Yihu ndramira puw hu nime melit masih irayah pe hu ngap huyau huya ngondriya kol masih namandran pe mbusukau pe hu tiyaniy.
\v 35 Yihu ndramat huya pakanime sehe melit ndrukonan irayah. Yihu yarayah iya kili Yesu pe hu nimei tehe ndramat mepo sinai kanwop kili yiy ara, impwan pahandra Yesu pe makeiwen pe lohongan kinrayah tehe hu ndramat hiyan, pe hu masih hunoh.
\v 36 Yihu ndramat huro aliy pe hu nime melit masih irayah ara hu tiyaniy sehe melit irayah pe ndramat ara ya hiyan,
\v 37 pwen pe yihu ndramat masih para kol namandran ara hu sike Yesu para kiyau paratesah nohowai namandran iwiri hu, pwen Yesu ingas iya ndroi pe hu nakayau.
\p
\v 38 Ndramat mepo hu sinai kaniwop kili yiy isike Yesu ipa, "Yesu nakusa sura wou." Hapeko Yesu ipwai iya tan ipa,
\v 39 <<Ayau aya wum pe aya tiyaniy sehe melit Ngindrai imbusi satam. Ndramat ara irikai ngondriya kol namandran ara, pe itiyaniy sehe melit Yesu imbusi iya kili yiy.
\s1 Jisas i kirapim bek wanpela pikinini na i mekim orait meri i holim klos bilong em (Translate)
\r (Matyu 9:18-26; Mak 5:21-43)
\p
\v 40 Yesu iyau imui iya rayah iya yep haroh pe yihu ndramat huyen aliy hu pwesani yiy paratesah huro longe yiy aliy.
\v 41 Pwen pe ndramat hamou ngalan Yairus isarayah. Yiy ara ndramat ngara kipo mbulen kiya yumwa totohun para kol ara isa pe itukuruhu payan iya iho ndrita pwan pahandra Yesu pe isike Yesu para kiya sura yiy pe hilu kaya seu tan.
\v 42 Paratesah norun hamou o pihin hayou tan songui pe luwoh pe nakimat. Yesu irotikai iya pakeh pe yihu ndramat hu royau haroh pe haroh hu ropo sa pakeh kili yiy.
\p ...
\v 43 Iro mwelenga hu ndramat ara, ara pihin hamou ndrai iromuw sangin hayou songui pe luwoh. Yiy ngara kiya nime hu ndramat para tamwaniye mwamwa hapeko hamou tahu kinimbusi yiy kinna hiyan pwi.
\v 44 Yiy iyau ndrukolo hu ndramat soyon huro ndruwa Yesu pe imbultuwe mbuyungo ndriyape Yesu pe ndrai iro muw sangin ihipwen.
\p
\v 45 Pwen Yesu isikei ipa,
\p <<Hamou niman isa to hiyeh?>>
\p
\v 46 Hapeko Yesu ipwai ipa, <<Hamou niman isa to, upahasaniy paratesah pwoke to pakihipwen.>>
\p
\v 47 Pihin ara inimei tehe hu kanipahasani yiy pwen, pe isa ngawan, iro lelen pe itukuru payan iya iho ndrita pwan mbulmara Yesu. Pwen pe itiyaniy ndroiyi longai tan para niman iya ta Yesu pe iya hiyan.
\v 48 Pwen pe Yesu ipwai iya tan ipa, <<Noru, wou pihin hamou lohangam pwokeyan pe imbusi wou ara asarayah hiyan. Ayau mbuna lolohonge soyon.>>
\p
\v 49 Yesu iro wong ndron pe ndramat hamou iyau seu ta Yairus isa pe ipwai iya tan ipa, <<Norum pihin kinimat. Mbunasike Yesu kiya nongan soyon.>>
\p
\v 50 Hapeko Yesu ipwai iya ta Yairus ipa, <<Ambunanoh; lohongam kipwoke kiro kili Yapan o pe norum pihin andre kiya hiyan.>>
\p
\v 51 Yesu isarayah iya seu pe mbuwalin hamou ndramat kiho ndruwan kiya ngondriya seu sura yiy. Inamiliy para Pita, Yohanes, pe Yamis o kaya polo yiy pe kaya ngondriyan, iyasura tama pe tina mbunah.
\v 52 Yihu ndramat masih huro ngondriya seu ara koisirai namandran iro kili hu pe huro tang turut. Pwen pe Yesu ipwai iya tahu ipa, <<Ambuna karoniy mbunah kinmat pwi iyera matin o.>>
\p
\v 53 Yihu ndramat hu wong nonoyou iya ta Yesu paratesah hu pahasaniy tehe mbunah kinimat masih.
\v 54 Hapeko Yesu isoli mbunah iya niman pe iyoh yiy ipa, <<Atine.>>
\v 55 Mwoiwa mbunah imui pe isatine porosih o. pe Yesu ipwai iya tahu para hu kahang yiy namnam.
\v 56 Taman pe tinan hu nimei pe mwoiwa hilu ihin. Pwen Yesu ipwai iya tahu ipa, <<Mbuna katiyaniy kiya ta hamou.>>
\c 9
\s1 Jisas i givim wok long ol 12-pela aposel (Translate)
\r (Matyu 10:5-15; Mak 6:7-13)
\p
\v 1 Yesu iyoh hu ndramat tan songui pe lumou hu sawule pe iki pwoke pe ipa hiyan iya tahu para hu kasani sinai pe kambusi hu ndramat para ngalan mwamwa kaya hiyan.
\v 2 Pwen pe ipwandrisa huyau huya tiyani lang mulan ta Ngindrai pe hu kambusi hu ndramat hu mwa kaya hiyan.
\v 3 Pe ipwai iya tahu ipa, <<Ambuna kakun handra melit kiya sura mowu kona nes, ndropwan, sosoying, namnam pe ndrihiyap.
\v 4 Pe hawum seu kini yoh wou pe ana aliy oro seu ara ko kipo ayau o.
\v 5 Pe kapa ana sehe kol pe hu kaniyoh wou pwi, ara sungani ndrikam aliy tehe anihipwen aliy.
\v 6 Pwen pe yihu ndramat tahu yau huya pe hurikai ngondriya kol masikene pe hutiyani nongan ta Ngindrai pe humbusi hu ndramat hu mwa huya hiyan.
\s1 Herot i laik save Jisas em i husat tru (Translate)
\r (Matyu 14:1-2; Mak 6:14-16)
\p
\v 7 Herot, ndramat namandran pe pohon para kol Kaliliy ihilong titiye para melit masih irotayah pe lohone tan imwakaikai paratesah, ihilingi hu ndramat tiken huro wong tehe Yohanes, ndramat para nuhuya hu ndramat, kinsa tine.
\v 8 Pe hu tiken huro pa ndre propet hamou para koluw kinsa tine.
\v 9 Pwen pe Herot ipa, <<Yo upwai, pe sondriti paya Yohanes, pe aripo sehe ndramat mepo kuni hilong tiyeyan?>> Herot iro namiliy para kinime Yesu.
\s1 Jisas i givim kaikai long 5,000 man (Translate)
\r (Matyu 14:13-21; Mak 6:30-44; Jon 6:1-13)
\p
\v 10 Yihu ndramat tan humui husa pe hu tiyani mbulen masih hu kanimbusiy. Pwen pe Yesu iwiri hu ndramiran masikene iyapolo yiy pe huyau huya kol ngalan Petsaita.
\v 11 Yihu ndramat soyon hu hilong yiy pe huho ndruwan. Pwen pe iyoh huya kili yiy pe iwong iya tahu iya lang mulan ta Ngindrai pe imbusi hu ndramat mepo hu mwa pe hu namiliy para Yesu kimosi hukaya hiyan ara imbusi hu.
\p
\v 12 Paramwandrai pakeh nakilai nakiya pwan pe yihu ndramat tanahu husa kili yiy pe hu pwai iya tan hupa, <<Apwai kiya tahu ndramat pe hu kayau kaya kol tiken hopo pakeh iye pe hu kaya kah anandrinai pe noku hu para matiliu paratesah iye ara noku rou o.
\p
\v 13 Hapeko Yesu ipwai iya tahu ipa, <<Wawu mbukena wawu kahang hu hapesah para ku kainiy.>>
\p ...
\v 14 Pwen pe hu ndramat tan hu pwai imui iya kili yiy hupa, <<Namnam iripo kili yowu mahapo ara ni malmou o, pe ndrina nohun mayimbah. Anamiliy para yowu kaya sou anandrinai ana hu ndramat masikene iye?>> 14/(Yihu ndramat masikene kaya wule ara koho tehe mayimipou [5,000]). Yesu ipwai iya ta hu ndramat tan ipa, <<Akapwai kiya tahu ndramat pe hu mayimingui-mayimingui kampwan hape.
\p ...
\v 15 Yamulan para iyki ndramat tan hu mbusi lohongai masih ipwai iihipwen,
\v 16 pe Yesu iwiri ni malmou pe ndrina nohun mayimbut ara pe maran iya paingan yang pe itoholiy pe irawuloh iya ta Ngindrai. Pwen iramburungi hu ihipwen iykiyiya kili hu ndramat pe hu teinganiy iya kili ndramat.
\v 17 Hu masih huyan iya pe hu humosu hu pe hu ndramat ta Yesu hu wiri pandris mandropwa songui pe luhat, ndritike anandrinai irondron.
\s1 Pita i tokaut long Jisas em i husat (Translate)
\r (Matyu 16:13-19; Mak 8:27-29)
\p
\v 18 Lang sih Yesu iye totohun iya kili Ngindrai pe hu ndramat husa rayah sa kili yiy. Pwen pe isike hu ipa, "Yihu ndramat masih ara hupa ndre yo hiyeh?>>
\p
\v 19 Yihu ndramat tan hu pwai iya tan hu pa, <<Yihu tiken, hupa ndre wou Yohanes, ndramat para nuhuya ndramat; pe hu tiken hupa ndre wou propet Eliyah, pe hu tiken hu pa hamou propet para koluw kisa tine.>>
\p
\v 20 Pwen isike hu ipa, <<Pe wawu, wawu pa ndre yo hiyeh? Pita ipwai imui iya kili yiy ipa, <<Wou ara Ngindrai kinipohowe wou para andrasapwan pe aponokulani hu ndramat masih.>>
\s Jisas i tok bai em i dai na kirap bek (Translate)
\r (Matyu 16:20-28; Mak 8:30-9.1)
\p ???
\p
\v 21 Pwen itine pe ipwai iya tahu ipa, <<Ambuna kapwai kiya ta hamou kiya lohongai ara.>>
\v 22 Pe ipwai iya tahu yi ipa, <<Noru ndramat tehe yo ara andre kiwiri ngandran pe yihu pris namandran pe nagala hu pe yihu elder pe yihu ndramat para lo/pwahanou andre hu kambuhuwali hu tan. Andre hu karayiy kimat, hapeko kiya mulan para lang maroyoh andre kisa tine.
\p
\v 23 Pwen pe ipwai iya tahu ipa, <<Kapa hamou inamiliy para pakisa sura yo ara, kikuni kei tondrih tan pa kiho ndruwo.
\v 24 Hamou mepo ilolohonge soyon iya mipwan tan ara andre mipwan tan kiya mwomwan pe yiy mepo kinololohonge kinna mipwan tan pwi pe iho ndruwo ara andre mipwan tan kirayah hiyan.
\v 25 Kapa hamou ndramat kiwiri kol pwan masih kiya tan pe kiya mulan kimat, pwen andre memelit masikene ara andre kimbus tapeh kiyaliy.
\v 26 Kapa hamou ndramat kimasi to pe nongan to, noru ndramat nganan kiya namandran pe ta taman pe tahu angelo ta Ngindri pe kisa, yiy andre kimasi ta ndramat ara yi.
\v 27 Upwai ndrukonan isa ta wawu yihu ndramat tiken kanmat mapwi pe hu kanime lang ta Ngindrai kisa.
\s1 Bodi bilong Jisas i kamap narakain (Translate)
\r (Matyu 17:1-13: Mak 9:2-13)
\p
\v 28 Lang mandrtoyoh ihipwen para Yesu iwong iya melit masikene ihipwen, iwiri Pita, Yohanes, pe Yamis huya sura yiy pe iya ngondron pe iya totohun.
\v 29 Iro totohun pe mbulumara iya handra yi pe keiwen iya rayah palen masih pe nganan iya.
\v 30 Pe hilu ndramat malmou hilu rowong sura yiy, hamou Mose pe hamou Eliyah.
\v 31 Hilu sa rayah iya sura ngana Ngindrai pe hilu iya ta Yesu iya melit andra kimbusi kiro Yerusalem pe andre kitali kol pwan pe kiyau.
\v 32 Mara Pita pe hilu ndramat malmou imwanunun pe hu matin, pe iya mulan husa tine pe hu nime ngana hapesah iya rayah iya kili Yesu pe hilu ndramat malmou hu rotine iyau wule.
\v 33 Pwen pe imwonen para hilu ndramat malmou tali Yesu pe hilu nakayau, pe Pita ipwai iya Yesu ipa, <<Namandran, tukeyen iya aripo mwayih. Yowu andre kambusi noru Yopai matiwum. Hawum yumwam, hawum yumwa Mose pe hawum yumwa Eliyah.>> Pita ipa nongan aro pe yiy hapeko yiy mbukenan tanan sehe nongan irowong iyaliy pwokene.
\p
\v 34 Pita iro wong ndron pe kokom sih isa iramburuhi hu pe hunoh.
\v 35 Pwen pe yoholai sih iyau kokom ipa, <<Iye ara noru mepo kunuphowe yiy para andre kimbusi mbulen to. Wawu kahilingiy yiy yo.>>
\v 36 Yoholai ara ihipwen pe hu nime Yesu hamou o iro tine pe yihu ndramat tan yihu huno pe hu kanpwai kinna ta hamou pwi iya melit handra hu nimei lang ara.
\s1 Jisas i mekim orait wanpela mangi i gat spirit nogut (Translate)
\r (Matyu 17:14-21; Mak 9:14-29)
\p
\v 37 Yihu yen lang sih Yesu pe yihu ndramat tan matimou hulai ngondron iya pwan pe hu ndramat soyon iya husa pohonani Yesu.
\v 38 Pe ndramat hamou iro mwelenga hu ndramat soyon pe iyoh ipa, <<Namandran usike, wou pwokeyan iyau para anime noru hamou opu kamai iye.
\v 39 Lang soyon iya ngara sinai hamou kikohis kiya ndritan pe ngara kiwayeh mwomwan. Sinai mwomwan ngara kimbusi yiy pe ngara kilelen kiya mwomwan pe mbusas kisa yau pohon pe ngara kimbusi nombuwen kirayah mwomwan.
\v 40 Pwen pe usike yihu ndramat tam pwokeyan iya para hu korase sinai kiya mawen kili yiy, hapeko hu kalahiy pwi.>>
\p
\v 41 Pwen pe Yesu ipwai iya kili ndramat ara ipa, <<Wawu ndramat mepo kanpotisingi pwi ara lohonga wawu pe mipwan ta wawu ara kinimwonen mapwi. Mwalaiheh andre kuye sura wawu pe kiyekun nopwaran ta wawu. Aya wiri norum kisa iye.
\p
\v 42 Mbunah ara irikai isa pakeh kili Yesu pe sinai imbusi yiy pe ipiyani iyos iya pwan, Hapeko Yesu ipwayi sinai aro pe imbusi mbunah aro iya hiyan pe iki yiy imui iya kili taman.
\v 43 Yihu ndramat masih hu nime pwoke namandran ta Yapan pe moiwa hu ihin.
\p ...
\v 44 <<Koyu wawu mbuna kimayit nongan iye nakupwai kisa kili wawu, noru ndramat ara andre kaiki yiy kiya kili hu ndramat.
\v 45 Hapeko yihu ndramat tan huro mwakaikai iya nongna Yesu. Nohoiyi lohongai ara ikohon kili hu pe huro kowu iyaliy, pe hunoh para hu kasike yiy kiya nongan ipwai.
\s1 Husat em i namba wan? (Translate)
\r (Matyu 18:1-5; Mak 9:33-37)
\p
\v 46 Lang sih yihu ndramat tan huro wong soyon mwelenga hu iya hiyeh tahu ara namandran tahu masih.
\v 47 Pe Yesu ara tanan lohonge masih iro ndriya hu, pwen pe iwiri mbunah hamou isa pe iro tine ngilsen,
\v 48 pe ipwai iya tahu ipa, <<Ndramat ilohongani yo pe kinimnim kiya ta mbunah iye ara imbusiy isa to, pe ndramat ilohongani yo pe imbultuwe lohonge aro iya pwokeyan ara imbusiy iya kili tomo mepo ipwandrisa yo usa. Paratesah, ndramat kinsap yiy pwi ita mwelenga wawu masih ara yiy namandran tawawu masih.
\p
\v 49 Yohanes ihilingi nongna Yesu pe ipwai iya tan ipa, <<Namandran, yowu nime ndramat hamou ita rase hu sinai mwomwan iya ngalan pe yowu pwai iya tan para mbuna kimbusiy, paratesah hamou para kili tou pwi.
\p
\v 50 Pwen pe Yesu ipwai iya tan pe hu ndramat tan masih ipa, <<Wawu mbuna kapwayiy ndramat kinihi mwomwan isa kili wawu pwi ara hamou ta wawu.>>
\ms1 Jisas i wokabaut i go long Jerusalem wantaim ol disaipel bilong en (Translate)
\mr (Sapta 9:51--19:28)
\s1 Ol Samaria i no larim Jisas i kam long ples bilong ol (Translate)
\p
\v 51 Lang isa rayah pakeh ta Ngindrai para kiwiri Yesu kiya paingan, pwenpe Yesu lohongan ipwoke para kiyau kiya Yerusalem.
\v 52 Yesu ipwandrisa hu ndramat tiken huromu iya kol hakol mbusukau ita ngondriya kol namandran Samariya, para hu kaya mbusi melit masih pe kiro longe yiy.
\v 53 Hapeko yihu ndramat tora kol ara andre hu kaniwong kina tan pwi, paratesah yihu kanhilong tehe andre kiya Yerusalem.
\v 54 Yohanes pe Yamis hilu nime lohongai ara pwen pe hilu pwai iya ta Yesu hilu pa, <<Namandran, anamiliy para yowu koyoh mwan kiyau paingan kisa pwan pe kitimwi hu ndramat ara?>>
\v 55 Pwen pe Yesu ipewani maran iya kili hilu pe ipwai iya ta hilu.
\v 56 Pwen huyau huya kol hakol i.
\s1 Jisas i tok long pasin bilong bihainim em (Translate)
\r (Matyu 8:19-22)
\p
\v 57 Hu rotikai nakaya kol ara pe ndramat hamou ipwai iya ta Yesu ipa, <<Yo andre kuho ndruwam kiya sehe kol nayaliy.
\p
\v 58 Pwen pe Yesu ipwai iya tan ipa, <<Yihu mwiy puyap ara mangara hu pe yihu norukan ara mayumwa hu, hapeko noru ndramat ara nodun para kiye pwan pe kingoh ara pwi masih.
\p
\v 59 Ipwai iya ta ndramat hamou i ipa, <<Aho ndruwo.>> Iya pe ndramat aro ipwai iya tan ipa,
\p <<Namandran, nakuyen kuroni tomo na.
\p
\v 60 Pwn pe Yesu ipwai iya tan ipa, <<Konan. Yihu ndramat kanimat kaya roni hu yowe hu, pe wou aya mbulyani nongan ta Ngindrai para lang mulan.
\p
\v 61 Ndramat hamou ipwai iya ta Yesu ipa, <<Namandran, yo andre kuho ndruwam, hapeko kuya wong kiya ta yowe hu na.
\p
\v 62 Pwen pe Yesu ipwai iya tan ipa, <<Kapa ndramat kiro ngaplani ndroi pe mara kiropo kiya mulan ara kinlahi lang ta Ngindrai kiya mulan pwi. >>
\c 10
\s1 Jisas i salim 72 man (Translate)
\p
\v 1 Iya mulan para melit masih Yapan ipwai iya ta yihu ndramat tan tiken --(Androtingui pe lumou)--- pe iteingani hu malmou-malmou sai hasai para hu koro mu tan pe hu kaya kol masih mepo nakiyaliy.
\v 2 Ipwai iya tahu ipa, <<Anandrinai masih ita piyang hu kani man hapeko hu ndramat para mbulyan ara noye ko. Akatotohun kiya kili ndramira piyang pe andre kikah hu ndramat para mbulen pe hu kaya po mbulen.
\v 3 Wawu kayau ara nakupwandrisa wawu tehe mwiy nakiya kili mbuwai ara.
\v 4 Ambuna kakun ndropwa nahin ndre pwelekai kiya sura mowu pe ambuna kawong kiya ta sehe ndramat wawu kapohonani koho sai.
\p
\v 5 <<Kapa wawu kangas kina hawum seu, ara akapwai kiya tahu tehe yihu andre koro hiyan o.
\v 6 Pe kapa hamou kamai ndriyan waison kiro seu ara, pwen kiya hiyan tawawu kiro kili yiy pe kapa hamou ndramat tehen aliy pwi, pwen hiyan tawawu mbuna kiya ko mwahei.
\v 7 Namnam tawawu, ndrunu wawu ara andre kiro seu hawum o, mepo hu nakahingini wawu kiyaliy.
\p
\v 8 Pe kapa wawu kana hakol kol pe hu ndramira kol kanhang wawu namnam ara akawiriy pe kainiy.
\v 9 Hu ndramat hu mwa tora kol ara, ara wawu kambusi hu kaya hiyan pe wawu katiyani nongan ta Ngindrai para lang tan mulan.
\v 10 Pe kapa akana hakol kol pe hu kana hiyan kisa kili wawu pwi, konan, wawu kaya koro tine ndrukolo sai para kol ara pe akapa tehen toro.
\v 11 Pwan para kolo wawu mepo ipai hipo ndrika yowu ara andre yowu kakuwei kiyau para kiyinganiy tehe kultuwayi wawu imbusiy. Hapeko akolohonganiy lang ta Ngindrai ara kinsa pakeh kili wawu.
\v 12 Upwai ndrukonan sata wawu, kiro mwonen lang para yihu ndramat masih koro tine mbulmara Yapan ara andre koisirai ta Ngindrai kiya kili hu Sotom ara namandran iya pe kol ara andre kihou hape.>>
\p
\v 13 Yesu ipwai paiwe ipa, <<Ye, pe kol Korasin kina mwomwan o yih! Pe kol Petsaita tehen aliy yi. Kapa hamou ndramat mepo kiya kol malkol Taya pe Saiton pe kimbusi hu ndramat hu mwa kaya hiyan tehe umbusi isa kili wawu toro hu Kapernawum ndriya hu pe hu kakohi hu kiya ndrihi hu para koisirai pe hu kampwan ngilse kamwan para hu kayinganiy tehe kultuwayi hu ara mwomwan masih.
\v 14 Hapeko nakiro mwonen lang ta hu ndramat masih nokoro tine mbumara Yapan ara Taya pe Saiton ara hilu hiyan pe wou ara naya mwomwan masih.
\v 15 Pe wou Kaperenum nahari wou aya paingan yang? Pwi yoh, wou andre kapiyani wou kiya mwan.
\p
\v 16 Pwen pe Yesu ipwai iya hu ndramat tan ipa, <<Sehe ndramat ihilingi wawu ara ilingi yo pe sehe ndramat mbuwalin ta wawu ara mbuwalin to pe yiy mepo mbuwalin to ara mbuwalin ta Ngindrai mepo ipwandrisa yo pe usa.
\p
\v 17 Yihu ndramat andrtingui pe lumou mepo Yesu ipwandrisa hu ara humui hu sa pe hu pwes namandran iya pe hupa, <<Yapan, yowu rikai iya ngalam pe po mbulen, pe yihu Sinai hu hilingi nongna yowu hiyan iya.>>
\p
\v 18 Pwen pe Yesu ipwai imui iya kili hu ipa, <<Unime Sinai iyos paingan yang isa pwan ara tehe kamit.
\v 19 Akahalingiy, kuniki pwoke kina kili wawu para wawu andre karahatuwe yihu mwat pe yihu supwalngai para taya hu ndramat. Pe wawu andre karahatuwe pwoke masih ta Sinai mepo ndramat mwomwan para taya wawu. Pwen andre kinpo hapesah mwomwan kisa kili wawu pwi.
\v 20 Wawu mbuna kapwes kiya mepo wawu wong pe yihu sinai mwomwan hu hilingi wawu, wawu kapwes kiya ngala wawu kanratuluwiy ita paingan yang.
\p
\v 21 Iro mwonen lang ara Moiwan Haiyan imbusi ndriya Yesu ipwes namandran iya pe ipa, <<Tomo, Yapane kol pwan pe paingan yang. Yo urawuloh isa tam para wou akulani melit kili ndramat lohonga namandran pe tana hu melit soyon pe ayinganiy iya kili hu ndramat pwen tehe hu mbunah, ehe tomo lohonge tam mbukenan pe ambusiy tehen tora.>>
\p
\v 22 Pwen pe Yesu iwong paiwe ipa, <<Tomo kinihingini yo kina memelit masih. Hamou ndramat tanan ta mbunah kamai aro pwi pe hamou ndramat tanan ta tomo pwi. Mbunah kamai hamou opu pe yihu nepo mbunah kamai kinipohowe hu, ara ko tana hu ta tomo.>>
\p
\v 23 Pwen pe Yesu ipaiwani yiy pe ipwai iya tahu ipa, <<Yihu ndramat hu nime melit ngara wawu kanimei ara hu kapwes.>>
\v 24 Upwai isata wawu yihu poropet pe king para koluw apaka nime melit mahapo wawu nimei, hapeko hu kanimei pwi. Pe hu paka hilingi nongan mahapo wawu topo hilong hapeko hu kanilong pwi.
\s1 Jisas i stori long man bilong Samaria (Translate)
\p
\v 25 Yamulan ndramat hamou namandran para lo/pwahanou isarayah pe ihinonou para iyungant Yesu iya nongan pe isike yiy ipa, <<Namandran, yo andre kumbusi sehe melit ndrukonan pe kuwiri mipwan hiyan para lang mulan?>>
\p
\v 26 Yesu ipwai imui iya kili yiy pe isike yiy ipa, <<Nongan ita lo/pwahanou ipa tapeh? Animei tehen tapeh?>>
\p
\v 27 Pwen pe namandran para lo/pwahanou ipa, << <Anamiliy Ngindrai mepo Yapan tam kiya nerem masih, pwoke tam masih, lohongam masih, nombuwen masih pe anamili ndramat hamou tehe anamili wou mbukenam. > >>
\p
\v 28 Yesu ipwai imui iya kili yiy ipa, <<Nongan apwai aro ndrukonan. Ambusiy tehen ara pe andre anime lang hiyan mulan.>>
\p
\v 29 Hapeko namandran para lo/pwahanou ipa ndre Yesu lohongan kipa ndre yiy lohongan pwi, pwen pe isike Yesu ipa, <<Hiyeh ndrukonan mepo para pakeh kili yo?>>
\p
\v 30 Yesu ipwai iya tan ipa, <<Lang sih ndramat hamou iro Yerusalem pe nakiya Yeriko, pe hu ndramat para pahana hu po pahun iya tan. Hu mbusele koiwen, tamate yiy iya mwomwan pakeh kimat pe hu piyaniy iyen.
\v 31 Iro mwonen lang ara pris hamou iro mulan isa pe inime ndramat mepo tayiy pe iye pwan pe ikohis iya pwen te sai haroh pe iyau.
\v 32 Iya mulan hape hamou para Lipai iyau sai ara isa pwan pe inime ndramat aro, pe iya pakeh pe iya nime yiy hipwen iyau.
\v 33 Pe ndramat hamou para Samariya iroyau sai pe inime ndramat mepo tayiy iye pwan pe koyun isikirani yiy.
\v 34 Pwen pe iya pakeh kili yiy pe itilingi ndrakei pe wain iya mara yeken tan pe iwasiy ihipwen, pwen isap yiy iya ndrita tongki tan pe iwiri yiy iya seu hawum pe ipolokulani yiy.
\v 35 Pe hu yen, lang ileu, iwiri singayai malmbut pe iya kili ndramira seu pe ipwai iya tan ipa, <<Maram kiro tan pe kumui kusa pwen kuposoiwi sehe meltam akiy iya tan.>>
\p
\v 36 Pwen pe Yesu isike namandran para lo/pwahanou ipa, <<Alohonganiy tapeh hiyeh ndrukonan tahu matimou ara yowen ndramat mepo hu ndramat para pahana hu rayiy.
\p
\v 37 Namandran para lo/pwahanou ipa, <<Ndramat mepo imbusi hiyan iya tan.>> Pwen pe Yesu ipwai iya tan ipa,
\p <<Ayau aya pe ambusiy tehen ara.
\s1 Jisas i stap long haus (Translate)
\p
\v 38 Iya mulan Yesu pe hu ndramat tan hu rotikai nakaya kol hakol, pe isarayah iya kol mepo pihin hamou ngalan Mata iroliy. Pwen pe Mata iyoh yiy. Yesu iya seu tan.
\v 39 Mata ara manalin hamou ngalan Mariya, mepo impwan ndrasolka Yesu pe irohilong Yesu iro wong.
\v 40 Mata yiy o iropo keikei pe ndrinan ilokuh. Pwen pe isa kili Yesu pe ipwai iya tan ipa, <<Yapan, alohonganiy tapeh iya ta nali mepo maran ita ndrong to pe yo ko urupo mbulyani mbulen masih? Apwai katan pe kisa sura yo.>>
\p
\v 41 Yapan ipwai imui iya kili yiy ipa, <<Mata, Mata, wou ata lolohonge soyon iya memelit soyon iya pe anipwan hiyan pwi.
\v 42 Lohongam ara kiro melit handra ko, melit mepo Mariya naki wiriy ara melit hiyan masih. Pwen pe mbuna tukasani melit hiyan kili yiy kiya mawen.
\c 11
\s1 Pasin bilong mekim prea (Tramslate)
\r (Matyu 6:9-15; 7:7-11)
\p
\v 1 Lang sih Yesu iya kalsiu sih pe iro totohun. Itotohun hipwen pe hamou ndramat tan isarayah isa kili yiy pe ipwai iya tan ipa, <<Yapan, ahanuwani yowu kiya lohongai para totohun, pwen tehe Yohanes ihinuwani hu ndramat tan.>>
\p
\v 2 Yesu ipwai iya tahu tiken toro ipa, <<Kapa wawu na totohun ara akapa tehen toro: >
\q1 Tomo, ngalam ara andre kiro haiyan,
\q1 haiyan.
\q1 Mbulen tam kisa,
\q1
\v 3 pe ahangini yowu kiya anandrinai lang sih tehe sih tehe para lang mepo.
\q1
\v 4 Pe utali kutuw masih mwomwan towu tehe ngara yowu katali mwomwan
\q2 hu ndramat hu mbusiy isa kili yowu.
\q1 Maram mbuna kindrong towu kiya lang mwomwan ngandrahan.> >>
\p
\v 5 Pwen pe irowong iya kili hu ndramat tan ipa, <<Kapa hamou towu kiya suwe hamou yowen ndrukolo ping pe kipwai kiya ta yowen kipa, <Nali, nakuwiri ndrina nohun tam malihin na,
\v 6 paratesah, hamou yowe iyau sai isa kina seu to pe yo hape andrinai kiye seu to pwi.>
\p
\v 7 <<Kiya pe yowem ara kiro ngondriya seu pe kipa, 'Mbuna hingini yo. Papai para karam kanwariy pe yowu noru nakamatin, kinlahiy para kutine pe kusahang wou handra melit pwi.>
\v 8 <<Upwai isa ta wawu, konan mbuwalin para kitine pe kihang wou ndrina nohun, hapeko para wou yowen. Pwen pe andre kitine pe kihingini wou kiya melit masih paratesah wou anmasi para soksok kiya kili yiy pwi.
\p
\v 9 <<Pwen tehen tora ko upwai isata wawu: asikei pe andre awiriy; akahiy pe andre nimei, ati papai pe andraya ngondriya seu.
\v 10 Paratesah, yihu ndramat masih hu sikei ara andre kawiriy, pe yiy hiyeh ikah ara andre kinimei, pe sehe ndramat iralikiri papai ara andre katipe papai kili yiy.
\p
\v 11 <<Hiyeh tawawu tama mbunah kapa norum kisike wou kiya hamou ni, andraiyiki mwat kiya tan?
\v 12 Ndre andrahinginiy yiy kiya hamou supwalingai kapa kiseke wou kiya sih nairo koha.
\v 13 Wawu tama hu mbunah ara ngara wawu kambusi lohongai mwomwan hapeko koyu wawu kinoho mayit para kambusi hiyan kiya kili noru wawu pwi. Tehen tora ko, <<wawu pahasaniy tehe Tama wawu ita heaven andre kihingini wawu kiya Moiwan Haiyan.>>
\s1 Ol i tok Jisas i wok wantaim Belsebul (Translate)
\r (Matyu 12:22-30; Mak 3:20-27)
\p
\v 14 Lang sih Yesu isani sinai pohopwi iro kili ndramat hamou pe imbusi yiy pe pohon iya pwi iya mawen, pe ndramat aro iwong. Pwen pe hu ndramat masih huro lang ara, ara moiwa hu ihin pe hu lolohonge soyon.
\v 15 Hapeko hu ndramat tahu tiken, hu pwai hupa, <<Yesu iwiri pwoke iro kili namandran tahu sinai ngalan Palsapep (Peelsepup) pe ita sani hu sinai iya mawen.>>
\v 16 Yihu tiken ara hu sike yiy tehe hu hunonou yiy para kimbusi handra melit para paingan yang kiro mbulmara hu pe hu kanimei, pe andre kapahasaniy tehe yiy ara pwoke ta Ngindrai iro kili yiy.
\p
\v 17 Yesu ineme lohonga hu pe ipwai iya tahu ipa, <<Hakol kol namandran mepo hu ndramiran masih pakarayah namandran ara andre hu karayah mwomwan. Pe yihu ndramat para wum hawum o pe yihu masih pakarayah pohon ara andre kirasumbuwani hu.
\v 18 Pe kapa yihu ndramat para wum ta Sinai hu kateingani hu kaya hapat mawen pe hu hapat mawen ara andre hu koro hiyan kiya wule tapeh? Wawu pa pwoke ta Pelsapul (Peelsepup) iripo kili yo pe usani hu sinai huya mawen.
\v 19 Kapa pwoke ta Pelsapul (Peelsepup) iripo kili yo ndrukonan, kiya pe yihu ndramat ta wawu hu wiri pwoke iro kili hiyeh mepo husani sinai iyaliy?>>
\v 20 Pe kapa pwoke ta Ngindrai iripo kili yo pe usani hu sinai iya mawen, kingdom ta Ngindrai kinsa kili wawu pwen.
\p
\v 21 <<Ndramat hamou pwokeyan pe mameltan para pahun soyon pe imemerani kolon iya hiyan ara meltan masih andre kiro hiyan.
\v 22 Hapeko kapa ndramat hamou pwokeyan iya kiya pe kipo pahun kiya kili yiy pe kirayiy, pwen yiy andre kiwiri meltan masih pe kiteinganiy.
\p
\v 23 <<Sehe ndramat para kili yo pwi ara andre kili mwomwan sato pe sehe ndramat mepo kina sopwat yo kina mbultere pwi ara andre kirasumbuwe.
\s1 Spirit nogut i kam bek gen (Translate)
\r (Matyu 12:43-45)
\p
\v 24 <<Kapa sinai mwomwan kiro kili ndramat hamou pe kiya mawen ara andre kirikai ngondriya kol soyon iya para kiya kohon kiyaliy. Hapeko kapa kikah ndrit andre yiy mbukenan kipa, <Konan, kumui kuya noku mamu.>
\v 25 Pwen andre kimui kiya nime wum mamu, nepo hu kaniponukulaniy kina hiyan.
\v 26 Pwen andre kimui kiya wiri hu sinai mandrutimou mwomwan masih kasa pe hu keye wum ara kiya polo yiy. Ndramat mepo sinai masih huro kili yiy ara andre nimnim tan kiya mwomwan masih tehe mamu pwi.>>
\s1 Wanem ol man i ken amamas tru? (Translate)
\p
\v 27 Yesu itiyani lohongai masih aro ihipwen, pe pihin hamou iwong iro mwelenga hu ndramat soyon iya kili Yesu ipa, <<Pihin mepo ikuni wou amwi sus tan pe aya namandran ara andre kipwes namandran iya.>>
\p
\v 28 Hapeko Yesu ipwai imui iya, ipa <<Pwesai para lohongai ara iho pwan hape pe pwesai para ndramat mepo ihilingi pwandrendrehe ta Ngindrai pe iho ndruwan.>>
\s1 Sampela man i askim Jisas long wokim mirakel (Translate)
\r (Matyu 12:38-42; Mak 8:12)
\p
\v 29 Yihu ndramat soyon iya hu ropo sa pakeh kili Yesu pe yiy ipwai paiwe ipa, <<Yihu ndramat para mahapo ara hu mwomwan masih. Hu namiliy para hu kanime pwoke para paingan yang hapeko andre handra melit kintayah mara hu pwi. Yihu andre kanime lohongai koluw tehe mepo irayah kili Yona.
\v 30 Pwen tehe ta Yona mepo irayah kili hu Ninipe, tehen toro ko noru ndramat kirayah kili hu ndramat para mahapo.
\v 31 <<Pe kiro mwonen lang para (judgement) queen Sepa para sahin paramwandrai ingas andre kisa tine iya sura yihu ndramat para mahapo pe kitiwani nongan kiya ndrita hu pe hu kawiri mwomwan. Paratesah yiy iyau kolon hape mulai pwi para kisa halong lolohonge hiyan ta Solomon. Pe melit iripo kiltou mahapo ara iramwatini ta Solomon.
\v 32 Yihu ndramat para kol Ninipe andre koro tine pe katiwani nongan kiya ndrita yihu ndramat para mahapo pe hu kawiri mwomwan kiro mwonen lang para judgement, paratesah yihu hilingi nongna Yona pe hu paiwani hu pe hu rikai iya lohonge ta Ngindrai. Pe mahapo ndramat ihohin kili Yona ara kinsa iripo.
\s1 Lait bilong bodi
\r (Matyu 5:15; 6:22-23)
\p
\v 33 <<Hamou ndramat kinoho tolmwani mwan pe kikulaniy kiya pahandra hapesah ndre kikulani kiya pahandra pirou ara pwi masih.
\v 34 Maram ara monom para nombuwem. Kapa maram mwomwan andra ara lokohan anime monom kiya hiyan mahatisan aro lokohan.
\v 35 Maram kiro tam kiya hiyan, mahatisan monom kimat.
\v 36 Kapa mono nombuwem masikene kiyan, hape lokohan pwi, pwen andre mbulumaram masih kiyinganiy tehe ngana mwan nganan mayih pe ngawan iya.
\s1 Ol Farisi na ol saveman bilong lo i save mekim pasin nogut (Translate)
\r (Matyu 23:1-36; Mak 12:38-40; Luk 20:45-47)
\p
\v 37 Yesu iro wong ndron pe namandran para lo/pwahanou hamou ipwai iya tan para kiya namnam kiya polo yiy kiya seu tan. Pwen Yesu iya iya seu ta namandran para lo/pwahanou, impwan pe naki namnam.
\v 38 Namandran para lo/pwahanou moiwan ihin para inime Yesu kinsungani niman pwi inamam.
\p
\v 39 Pwen pe Yesu Kristus ipwai iya ta namandran para lo/pwahanou ipa, <<Kiya hiyan, wawu namandran para lo/pwahanou masih ara ngara wawu kasungani ngilse pwelekeya mowu ngawan pe ngondriya wawu ara ndrinalokuh pe lohongai mwomwan o italiy.
\v 40 Lohonga wawu pwi, tana mowu pwokene tehe yiy o imbusi ngondriyan pe ngawani.
\v 41 Wawu kahingini melit ita ngondriya pwelekei pe pweniu ta mowu kiya tahu ndramat mwomwan melita hu pwi. Pwen pe andre wawu karayah howen (ngawan pe ngondriyan).
\p
\v 42 Hapeko mara wawu kiro ta wawu, wawu hingini melta wawu mbusikau o tehe pwelekei sih para masongui iya ta Ngindrai, hapeko koyu wawu imayit koisirai pe lohongai tan hiyan. Wawu kanmbusi lohongai masikene iye kiya wule.
\p
\v 43 Wawu ndramat para lo/pwahanou ara mara wawu kiro ta wawu, wawu ngara kanamili para kampwan mu ngondriya yumwa totohun pe wawu namiliy para hu ndramat masih kawong kisa ta wawu kimu kiro ndronoku tawuwure.
\p
\v 44 <<Mara wawu kiro ta wawu pwen tehe ngat para tona ndramat ita mbulu pwan pe hu ndramat tana hu pwi, pe hu rikai hu iya pwen dritan.>>
\p
\v 45 Namandran hamou para lo/pwahanou ihilingi nongan aro pe ipwai iya ta Yesu ipa, <<Namandran, wou aiki nongan ara iya kili hu ndramat para lo/pwahanou ara pwen tehe imbusi yowu masih iya mwomwan.>>
\p
\v 46 Pwen pe Yesu iwong imui iya kili hu ipa, <<Wawu ndramat namandran para lo/pwahanou ara mara wawu kiro ta wawu. Wawu wiri melit nopwaran pe wawu kiy iya kili hu ndramat pe hu ndandrah iyaliy pe nima wawu ara kinisopwat hu hape pwi masih.
\p
\v 47 Mara wawu kiro ta wawu. Yihu tumbu wawu koluw ara hu tingundru hu propet pe hu mat, pe wawu ngara kara ngara hu propet ara.
\v 48 Pwen mahapo wawu tora yinganiy iya kili hu ndramat tehe wawu pwes iya kultuw mepo tumbu wawu hu mbusiy koluw. Wawu pwes paratesah, tumbu mowu hu, hu tingundru hu pe wawu ra ngara hu.
\v 49 Lolohongai hiyan pe imwonen ta Ngindrai ara ipw tehen toro, "Yo andre kupwandrisa yihu propet pe yihu pwandrendres, kaya kah hu ndramat iye. Hu ndramat ara andre karyi hu pe katingundru hu tiken kamat.
\v 50 Pwen pe yihu ndramat para mahapo ara andre kakuni nopwaran tahu ndramat hu rayi hu propet pe hu mat iro tandrohonga Ngindrai umbusi kol pwai pe isa mahapo.
\v 51 Yihu tingundru hu propet iro kili Apel pe isa manen kili Sakariyah mepo hu rayiy iro ndrukolo keyeu para totohun pe seu ta Ngindrai. Pwen pe mahapo upwai isa ta wawu kene mwomwan para kultuw mwomwan masih ara andre kisa rayah kili hu ndramat para mahapo.
\p
\v 52 <<Wawu ndramat namandra para lo mara wawu kiro ta wawu. Wawu kanpiyani ki para papai iya ngondriya seu para sapiya lolohongai kiniwau. Wawu mbukena wawu ara mbuwali mowu par wawu kaya ngondriyan. Hapeko kapa wawu kanime hu ndramat tiken nakaya ngondriyan, ara wawu ya pe songori saya hu.>>
\p
\v 53 Pwen pe Yesu itali seu hu raaliy pe iyau pe imbusi ndriya hu namandran para lo pe yihu Parasee ilokuh tan pe hu sike yiy iwa soksok soyon iya.
\v 54 Para kapwasike yiy, pe kipa handra nongan mwomwan kinmwonen pwi pwen pe hu kaiki yiy kiya nongan.
\c 12
\s1 Lukaut long giaman pasin bilong ol Farisi (Translate)
\r (Matyu 10:26-27)
\p
\v 1 Yihu ndramat soyon iya hu sawule pe kol indrap masih ilahi hu tiken karahatuwe drika hu tiken. Pwen pe Yesu ipwai iya ta hu ndramat tan para mbulyan ipa, <<Mara wawu kiro kiya yis tahu Parisiy, urupo wong iya kultuwayi hu para pwasoyou tahu.
\v 2 Pe sehe memelit mepo kankohoniy kina kiyan ara andre kisa ngawan, pe lohongai masih mepo kankohoniy aro andre kisa ngawan pe hu kapahasaniy.
\v 3 Kapa wawu kanwong ping kina handra nongan pahana ara lang kileu pwen andre kapahasaniy. Pe sehe lohonga wawu kanpwaltahaniy kinto hape kaisou ara andre hu keye paya ndroha seu pe hu kawayeh kiyaliy.>>
\s1 Man i mas pret long God tasol
\r (Matyu 10.28-31)
\p
\v 4 <<Upwai isa ta wawu, wawu yowe, wawu mbuna kanoh ta hu ndramat mepo hu lahiy para karayi nombuwe rou opu kimat pe hu kanlahi kanmbusi handra melit paiwe pwi.
\v 5 Hamou opu mepo wawu nakanoh tan ara Ngindrai hamou opu. Yiy opu ara mangalan pe namandran. Yiy ilahi kirayi ndramat kimat pe kipiyani yiy kiya mwan kinoho mat pwi. Wawu kahalingi nongno, wawu kanoh tan hamou opu.
\v 6 Wawu pahasaniy iya hiyan iya tehe yihu ndramat ngara kasou hu noru pep kiya sombupat malpai mendreheh opu. Noru pep mendreheh ara, ara Yapan koyun kinoho mayit tahu pwi.
\v 7 Pe wawu tehen aliy; Yapan kindromwa komu paya wawu masih pe tanan ta wawu hiyan iya. Pwen pe wawu mbuna kanoh yihu noru pep ara tehe wawu ndramat pwi.
\s1 Yumi no ken sem long tokaut olsem (Translate)
\b yumi stap long lain bilong Jisas
\r (Matyu 10:32-33; 12:32;10:19-20)
\p
\v 8 <<Upwai isa ta wawu ndrukonan sehe ndramat mepo iya kili hu ndramat soyon hu rowule pe ipwai iya tahu tehe yiy para kili yo, Noru ndramat andre kimbusi tehen aliy, andre kipwai kiya tahu angelo ta Ngindrai.
\v 9 Pe kapa hamou kipa yiy mbuwalin to mbulmara hu ndramat soyon ara Noru ndramat andre kimbus tehen aliy andre kipwai kiya to hu angelo ta Ngindrai tehe yiy mbuwalin tam.
\v 10 Kapa hamou ndramat kipa sahin nongan mwomwan kiya ta Noru ndramat ara andre noru ndramat kitali kultuwayin mwomwan pe kapa hamou ndramat kipa handra nongan kiya ta Mwoiwan hiyan ara andre koisirai ta Ngindrai kintali kultuw tan mwomwan pwi.
\p
\v 11 Pe yihu kawiri wawu kaya ngondriya yumwa totohun pe koro tine nongan mbulmara yihu ndramat hu poho kol ndre yihu ndramat namandran ara wawu mbuna kanoh o mwahei wawu mbuna kalolohonge soyon kiya sehe nongan para wawu kawong kimui kiya kili hu pe wawu mbuna kololohonge kiya sehe nongan ara wawu kariya nongna nu kiya aliy.
\v 12 Pratesah Mwoiwan Haiyan ta Ngindrai ara andre kiro polo wawu pe kiyingani lohongai para wawu nakawong kiya aliy."
\s1 Tok piksa bilong maniman (Translate)
\p
\v 13 Ndrmat hamou iro mwelenga hu ndramat soyon pe ipwai iya kili Yesu ipa, <<Namandran, tomo kini mat pwen, pe unamiliy para pawai kiya ta nali pe kiteingani yihu memelit mepo hu toro pe kiyki haroh para melit ara kisa to.>>
\p
\v 14 Pwen pe Yesu isike yiy ipa, <<Tehen tapeh? Sehe ndramat ipwai isa to para kiro tine ndrukolo walu nalim pe kuteingani melita walu?>>
\v 15 Pwen ipwai iya ta hu masih ipa, <<Mara wawu kiro ta wawu kiya hiyan, Mahatisan mara wawu kinime memelit soyon pe wawu kanamili hu. Mipwan hiyan ara kinoho rayah hiyan iya meltam soyon pwi.>>
\p
\v 16 Pwen pe Yesu iwong iyau ndrita nongan handra iya kili hu ipa, <<Piyang ta ndramat hamou moniyan soyon ara anandrinan hu raliy pe hu pwai pe sangin ara soyon iya.
\v 17 Pwen pe ndramat aro ilolohonge soyon pe ipa, <Yo andre kuiki anandrinai masikene iye kiro leheh? Andre kumbusiy tehen tapeh?>
\p
\v 18 <<Pwen pe yiy mbukenan ilolohonge pe ipa, 'Yo andre kumbusiy tehen toro: kutumbuwe yopai masih mepo anadrino italiy pe kupwili hu kaya namandran o pe kuiki anandrino pe melto masih hiyan kiro aliy.
\v 19 Pe yo mbukeno andre kupwai kisa to kupa, <<Wou hamou ndramat ndrukonan. Anandrinam pe meltam soyon iya ilahi hayou soyon iya, pwen mahapo andre kuyen o ndrikam kamwonen pe anamnam, ayin kiya lohongai tam.> >>
\p
\v 20 Pwen pe Yesu ipwai iya ta hu ipa, <<Pakut tehe ara andre kirayah kili hu ndramat ngara hu kalohongani hu ko pe ngara hu mbulte melta hu ndritan iya ndritan. hapeko mbulmara Ngindrai ara yihu ndramat o mwaihei melta hu pwi.>>
\p
\v 21 Pwen pe Yesu ipwai iya ta hu ipa, <<Pakut tehe ara andre kirayah kili hu ndramat ngara hu kalohongani hu ko pe ngara hu mbulte melta hu ndritan iya ndritan. hapeko mbulmara Ngindrai ara yihu ndramat o mwaihei melta hu pwi.>>
\s1 Pasin bilong wari na tingting planti (Translate)
\r (Matyu 6.25-34)
\p
\v 22 Yesu ipwai iya tahu ndramat tan ipa, <<Pwen tehen ara ko upwai isa ta wawu, wawu mbun kalolohonge soyon kiya anandrinai para mipwan ta wawu ndre ndrihi wawu para nombuwe wawu.
\v 23 Mwoiwa rou ndramat ara melit namandran, anandrinai pe ndrihi rou ara melit mwahei, nombuwe rou ara melit handra namandran.
\v 24 Wawu kanime hu souka pinge hu pwi pe hu konoho mbulte anandrinai kiya wule pwi pe yumwa anandrina hu ndre yumwahu para hu kaya mbultani kiya wule ara pwi. Hapeko Ngindrai ngara kihingini hu kiya anandrinai. Pwen pe Wawu ara ndramat pe yihu ara norukan o mwaihei.
\v 25 Kapa hamou ta wawu ita lolohonge soyon iya sai para mipwan hiyan, pwen lolohongai tehen ara andre kimbusi yiy pe kiyen lang naiwen? Kinlahiy pwi masih?
\v 26 Pe kapa wawu kanlahi kanmbusi lolohongai mendrehe tehen ara pwi, kiya, paratesah pe wawu lolohonge soyon iya handra-handra soyon."
\p
\v 27 <<Wawu kanime nonowe nonow, hu rayah tapeh, hu kampisingat kina handra mbulen pwi pe hu konoho mbus ndrihi hu pwi. Upwai isa ta wawu, King Solomon koluw ara nonome ndrihi ara lahayan iya, hapeko kilahi nonowe nonow pwi.
\v 28 Mahapo mbuwapilai masikene hu tora ara kapa moh hu ndramat kasaniy hu ko nakapiyani hu kiya mwan. Pwen mbuwapilai omwaihei tehen ara Ngindrai ngara kinowiy. Pwen tehen tora ko, kapa Ngindrai ilahi kinowi hu nonow tehen ara. Yiy ilahi kihingini wawu kiya ndrih
\v 29 Pwen pe ndriya wawu mbuna kilohuk pe mbuna kalolohonge kiya sehe melit para wawu kainiy ndre kaimwiy.
\v 30 Yihu ndramat masih para kol pwan ara lohonga hu ngara kimwa para kahaya melit tehen ara. Hapek tama wawu ara tanan pwen iya sehe melit wawu namiliy para wawu kawiriy.
\v 31 Pwen pe hiyan para wawu kawiri Ngindrai kiro mu kiya mipwan ta wawu pwen yiy andre kihingini wawu kiya melit masih wawu namiliy.
\p
\v 32 Yesu ipwai paiwe iya tahu ipa, <<Wawu pwen tehe hu sipsip hayoi, wawu mbuna kanoh. Tama wawu kinpwai pwen tehe yiy andre kiro king/kenon ta wawu kiki nongan kokohon (kingdom) tan kisa kili wawu.
\v 33 Wawu kasowani melta wawu masih, kawiri sombule pat pe kaiki kiya to hu ndramat mwomwan melta hu pwi. Wawu kawiri ndropwa sombule pat hiyan mepo kinoho po namwomwan pwi. Pe wawu koro mbulte hu melit para paingan yang. Ita paingan ara hu melit konoho yos pe yihu ndramat para pahana konoho wiriy pwi pe hu nehet ara hu konoho mbusiy kiya mwomwan pwi.
\v 34 Ndirya wawu andre kinamili kol mepo malta wawu masih italiy.>>
\s1 Ol gutpela wokboi i save stap redi (Translate)
\r (Matyu 24:42-44)
\p
\v 35 <<Mara wawu kiro, akasungeiwe wawu pe mara wawu kiro ko kiya sehe melit nakisarayah.
\v 36 Pwen tehe hu ndramat para mbulen huro longe namandran tahu kina kowase yesou sih pe andre kimin pe kapa kimui kisa pe kapa kiyoh hu andre hu kasa tine prorsih o pe hu katipe papai.
\v 37 Yihu ndramat para mbulen mepo namandra tahu pakimui pakisa pe huro poyoi pe mara hu iro ara, ara hu kapwes, paratesah namandran tahu andre kisongowe yiy kiya hiyan pwen kimpwan kiya polo hu pe hu kanamnam polo yiy.
\v 38 Pe kapa namandran kimui kisa kiho ndrukolo ping ndre souka kirang mu ko pe kinime hu ndramiran para mbulyan kanmatin pwi. pwen yihu ndramat para mbulen ara hu kapwes.
\v 39 <<Wawu pahasaniy iya hiyan tehe kapa ndramira seu ipahasaniy mu tehe ndramat para pahona nakisa ara, kinlahiy para ndramat para pahana kiya pwi.
\v 40 Pwen pe wawu ara mara wawu ara kiro ko paratesah taman wawu noru ndramat nakisa ara tana wawu pwi."
\p
\v 41 Pwen pe Pita isike Yesu ipa, <<Namandran wou awong ara iya mara nongan ara isa kili yowu ko ndre iya kili hu ndramat masih i?>>
\p
\v 42 Pwen pe Yapan ipwai iya tahu ipa, <<Sehe ndramat iropo mu iya mbulen lohongan hiyan pe ngara kimbulyani mbulyan hiyan? Ndramat namandran ngara kipohowe ndramt para hu ro mu iya mbulen para hu konimnim kiya tahu ndramat tahu pe ngara kitengani anandrinai kiya kili sehe Ndramat namandran ipwai.
\v 43 Ndramat para poya mbulya ndramat tehen ara, ara kipwes masih paratesah Ndramat namandran nakisapwes kinime yiy kiro mbulyani mbulyan ndron.
\v 44 Upwai ndrukonan isa ta wawu Ndramat namandran ara yiy mbukenan andre kipohowe hu ndramiran.
\v 45 Hapeko, kapa ndramat para poya mbulen ara lohongan hiyan, Ndramat namandran ara, ara andre kisa kileh pwi pe andre kiro ta hu ndramat tiken yi para paya mbulen tehe yiy pe andre kiro namam kipo maran kimbui.
\v 46 Namandran ta ndramat para mbulen ara andre kimui kisa lang sih mepo ndramat para poya mbuluyan ara andre tanan tan pwi. pe andre kimbusi mwomwan kiya kili yiy pe kiiyaiki yiy kiya kili hu ndramat ndriya hu pwokeyan pwi.
\p
\v 47 Ndramat mepo ipahasaniy lohongai masih mepo Namandran inamiliy para yiy kimbusiy hapeko kinlohonganiy para kimbusiy pwi ara andre kikuni nopwaran namandran iya, andre kiwiri yiy.
\v 48 Hapeko ndramat para mbulen mepo tanan lohonge ta namandran tan iya sehe mbulen para yiy kimbusiy pwi pe imbusi mbulen mwomwan para ara andre kanwiri yiy ara andre yiy potisingiy pwi. Yihu ndramat hu wiri melit soyon ara hu kapo soiwin kiya melit soyon paiwe. pe kapa hu ndramat kahang hamou ndramat kiya melit soyon ara andre hu kasike yiy para kiposoiwi nima hu kiya nopwaran hape.
\s1 Jisas i kam bilong brukim ol lain manmeri (Translate)
\r (Matyu 10:34-36)
\p
\v 49 <<Yo usa para mwan kutimwi kol pwan pe yo upa mwan ara kiyat kileh.
\v 50 Yo andre kuwiri melit/nunu handra, mahapo kuniwiri mapwi pwen pe ndriyo ara nopwaran masih.
\v 51 Wawu pa ndre usa ara para kusaiki lang hiyan kisa kili wawu? Pwi yoh, lang hiyan pwi usaiki lang mwomwan para kisa mwelenga wawu.
\v 52 Kiro mahapo kiya yihu mayimou para ndrai sih andre hu kanipwan hiyan pwi. Hu matimou andre hu kapwaiyi hilu malmou, pe hilu malmou andre hu kapwaiyi matimou.
\v 53 Yihu tama hu mbunah andre kambusi mwomwan kiya ta noru hu kamai pe yihu mbunah kamai andre kambusi mwomwan kiya kili tama hu. Hu tina hu andre kambusi mwomwan kiya kili hu noru hu pihin pe noru hu pihin andre kambusi mwomwan kiya kili hu tina hu. Hu tina hu mbunah kamai andre kambusi mwomwan kiya ta mbuyu noru hu kammai pe mbuyu noru hu kamai andre kambusi mwomwan kiya ta pihi parangoloh tina nambuyu hu kamai.>>
\s1 Ol man i no save long as bilong ol samting i wok long kamap (Translate)
\r (Matyu 16.2-3)
\p
\v 54 Pwen Yesu ipwai paiwe iya tahu ndramat ipa, <<Kapa wawu kanime kol kimburah kingas kiyau sahin tehe tolau ara tana wawu tehe andre mbulou kindrut, pwen irayah tehe wawu pwai.
\v 55 Pe kapa wawu kahingorowe tehe nohai iyau te kup isa pe wawu pwai tehe kol nakingandrah pwen o kol ingandrah.
\v 56 Lohonga wawu pwi, wawu pahasani nimnim para kol pwan, pe kokom hira ndrita wawu pe imbus tehen tapeh mepo wawu kanlahi kanime nimnim para lang mahapo pwi?
\s1 Yu mas stretim tok wantaim man i laik kotimyu (Translate)
\r (Matyu 5:25-26)
\p
\v 57 Imbus tehen tapeh wawu mbukena wawu kanpahasani sehe melit hiyan para wawu kambusiy.
\v 58 Kapa hamou ndramat kiki wou kiya nongan pe kiliwi wou aya pe oro tine nongan mbulumara hu ndramat namandran. Ahanonou para aramwaniyani lohongai ara kiya polo yiy kiya hiyan. Kapa anmbusiy pwi pwen yiy andre kiliwi wou pe orotine mbulmara hu ndramat namandran. Pwen pe yihu ndramat namandran andre kaiki wou kiya kili hu makundrayin pe andre kaiki wou kiya ngondriya kou.
\v 59 Upwai isa tam andre aye ngondriya kou kipo apiyani sombule pat tam masih kiya sowa nopwaran tam.
\c 13
\s1 Man i no tanim bel, em bai i lus (Translate)
\p
\v 1 Pwen Yesu iwong iya tahu ndramat para Kalili ihipwen, pe ndramat para takomwe nongan ipa (Pailat) akarayi hu ndramat kamat pe ndreye hu kimwu kiya ndrita ndreye kan para yukyuk.
\m 1/Lang ara yihu ndramat tiken husa rayah pe hu tiyani yihu ndramat para Kalili mepo Pailet ipwai iya tahu ndramiran pahun katingundru hu kamat tandrohonga huro mbusi yukyuk iya kili Yapan iya ta Yesu.
\m 1/Iro mwonen lang ara yihu ndramat tiken hu raliy hu tiyani iya ta Yesu tehe Pilate irayi hu ndramat tiken para Kalili hu mat pe hu wiri ndreye hu pe hu sulyaniy iya sura ndreye hu kan mepo huro mbusi yukyuk iya kili Yapan iyaliy.]
\v 2 Yesu ipwai iya tahu ipa, <<Wawu lohonganiy tehe tapeh, wawu lohonganiy tehe yihu Kalili ara, ara kultuwayi hu mwomwan masih kili yihu Kalili tiken pwen pe hu rakultuwani tehen tora.
\v 3 Pwi yoh! Upwai isa ta wawu, kapa wawu kapeiwani ndriya wawu pe wawu katali kultuwayi wawu mwomwan, pwen and wawu kanmat tehen ara pwi.
\v 4 Ndre yihu songui pe androlumou mepo seu naiwan iho Sailom iput pe irahatuwe hu pe hu mat, ara wawu lohonaniy tehe kultuwayi mwomwan masih kili hu ndramat tiken hu tora Yerusalem?
\v 5 Pwi yoh! upwai isa ta wawu ndrukonan, kapa wawu kanipawani ndriya wawu pwi, pwen andre kambusi kultuw ara ata kili wawu masih.>>
\p
\v 6 Pwen pe Yesu iwong iya kili hu iya sumoiwa/pwandritiye nongan ipa, <<Lang sih ndramat hamou keyen hakou iho pingen pe iyau iya non mbuwan hapeko kinan sih pwi.
\v 7 Pwen pe ipwai iya ta ndramat para poya mbulya pingen ipa, <<Mara sa, uropo kah mbuwake kiye hayou maroyoh hapeko kunon sih pwi. Katihiy kiyau paratesah mahatisan kihou pe kipahanowe pwoke para pwan.
\p
\v 8 Hapeko ndramat para mbulen iya piyang ipa, Konan, kihou hayou sih i na pe kura ngat kiro ndroiyin pe kaiyuk hayah pwan kiyaliy.
\v 9 Kapa kipwai hayou mulan pwen hiyan kapa pwi pwen katihiy kiyau."
\s1 Long de Sabat, Jisas i mekim orait wanpela meri (Translate)
\p
\v 10 Lang sih Ngohongoh/Sapat pe Yesu iro hinuwani hu ndramat iro ngondriya yumwa totohun.
\v 11 Pe Pihin hamou sinai mwomwan iro ndritan pe imbusi pe imwa hayou songui pe androluwoh. Pwen pe ndruwin ikou pe itukuruhu pe kinlahiy kinmwaniyaniy pwi.
\v 12 Yesu inime yiy pe iyoh iya kili yiy pe ipa, <<Pihiparangoloh mwamwa mwomwan ita kili wou ara kitali wou pe kiyau.
\v 13 Yesu ihoiki niman iya ndrita pihin ara ko pihin ara ndruwin imwonen pe irawuloh iya ta Yapan.
\p
\v 14 Pwen ndramat hamou namandran para yumwa totohun ndrinahu ilokuh ta Yesu para imbusi pihin ara iya hiyan iro lang Sapat/Ngohongoh. Pwen pe ipwai iya tahu ipa, <<Tukapo mbulen ara kiho lang manonoh pwen wawu kasa kiho mwelenga lang ara pe kumbusi wawu kaya hiyan, hapeko lang kohokon/sapat/ngohongoh ara pwokene.>>
\p
\v 15 Yapan ipwai iya tan ipa, <<Paya wawu pwi, wawu ngara katali kau pe tonki tawu kasamuwen kou pe ngara kawiri hu kayayin ndran lang Sapat/Ngohongoh.
\v 16 Mahapo iye ara hamou ndraye Apraham mepo Sinai irahatuwe yiy hayou songui pe androluwoh tehe tapeh? Andre kanmbusi kiro lang Sapat/Ngohongoh pwi?>>
\p
\v 17 Yesu iwong tehe toro iya ta hu ndramira lah tan pe hu masih turuwe hu iya mwomwan. pe yihu ndramat huro ara hu pwes namandran iya iya melit masih imbusiy.
\s1 Tok piksa bilong pikinini mastet (Translate)
\r (Matyu 13:31-32; Mak 4:30-32)
\p
\v 18 Pwen pe Yesu isike hu ipa <<Kintom ta Ngindrai nimnim tan tehen tapeh? (ihisowule tehe tesah?)
\v 19 Nimnim tan tehen toro: hamou ndramat kiwiri peke mbuwa walah pe kiya hisiy kiya piyang tan. Pwen mbuwakei ara, ara andre kileh pe kirayah kei hakou pe norukan makapenen andre kapwili yumwa hu koho ndrandran.>>
\s1 Tok piksa bilong yis
\r (Matyu 13:33)
\p
\v 20 Pwen pe Yesu isok paiwe ipa, <<Sehe melit ndrukonan mepo andre kinimei tehe kingtom ta Ngindrai?
\v 21 Nimnim tan tehen toro, pwen tehe pihin hamou iwiri yis pe isulyaniy iya polo palawa pe isama irayah ndrinanohun/peret.>>
\p
\v 22 Iya mulan Yesu irotikai ngondriya kol hakol iya hakol iro hinuwani hu ndramat iya kingdom/nongan kokohun ta Yapan ipo iya rayah iya pwen toton iya Yerusalem.
\v 23 Pwen ndramat hamou aro isike yiy ipa, <<Namandran, andre hu ndramat tiken koro hiyan lang mulan?>> Iya, pe Yesu ipwai imui iya kili yiy ipa,
\p ...
\v 24 <<Wawu andre kantumbuwe ndruwi wawu para asong papai mbusukau paratesah yihu ndramat soyon iya andre hu kahinonou hu kasong hapeko andre hu kapo ndrit.
\v 25 Ndramat namandran ndramira seu andre kitine pe kiwari papai pe kapa orotine ngawan pe oroti papai pe oropa Namandran kitipe papai kili yowu pwen pe yiy andre kisomwi wawu kipa, Yo tono ta wawu pwi pe tono ta wawu para tehe pwi.
\p
\v 26 <<Pwen pe wawu andre kapwai kiya tan akapa yowu namnam sura wou pe oro tine sai towu pe ahanuwani yowu.>>
\p
\v 27 Hapeko yiy andre kipwai kisa ta wawu tehe toro: 'Yo tono tawawu pwi, wawu para lehe? Wawu ndramat para takultuw mwomwan, wawu masih kaya mawen kili yo.
\p
\v 28 Wawu andre kanime Apraham, Aisak, pe Yakop pe yihu propet masih koro ngondirya kitom ta Yapan, Hapeko yihu andre karase wawu kaya mawen pe kiro ngawan. Wawu andre karang nali wawu pe wawu andre kayantani kolta wawu.
\v 29 Pe yihu ndramat masih andre kapwen te rai, tolau, kup, pe hai hu kasa pe hu kampwan pe hu kanamnam kiro ngondriya kitom ta Yapan.
\v 30 Upwai ndrukonan yihu ndramat mahapo hu tora mulan ara andre hu kasa mu pe hu ndramat tora mu ara andre hu kaya mulan.
\s1
\s1 Jisas i sori long Jerusalem (Translate)
\r (Matyu 23:37-39)
\p
\v 31 Lang ara, yihu Parisiy tiken hu sa kili yiy pe hupwai iya tan hupa, <<Atali kol iya pe ayau aya hape, Herot inamiliy para kiti ngundrum pe amat.
\p
\v 32 Pwen Yesu ipwai imui iya kili hu ipa, <<Wawu kaya pe kapwai kiya ta mwi puyap ara akapa, <Ahalingiy mepo pe moh ara, ara andre kusani hu sinai kayau pe kumbusi hu ndramat kaya hiyan pe kiro lang maroyoh pwen andre mbulen to kihipwen.
\v 33 Hapeko mepo, moh, pe liping aro andre kurotokai paratesah kiro hiyan para karayi hamou propet kimat pwi. Yerusalem o oro hiyan para karayiy kiro aliy.
\p
\v 34 Yerusalem, Yerusalem ngara arut ngundru hu propet kamat pe ngara ara hu ndramat mepo Yapan ngara kipwandrisa kasa kili wou kiya pat pe hu kamat. Lang soyon iya pakumbultani hu ndramat tam masih kaya wule pwen tehe tina tutut iyoh norun hu, hu ya pahandra kapenen. hapeko ana hiyan isa to pwi.
\v 35 Pe kolo wawu andre kiya mwomwan, upwai ndrukonan isa ta wawu wawu kanlahi kanime yo pwi kipo wawu kapwai kapa, Yapan kimbusi hiyan kiya kili ndramat mepo isa iya ngala Ngindrai.
\c 14
\s1 Jisas i mekim orait wanpela man skin i solap (Translate)
\p
\v 1 Lang sih, Lang Para Sapat/Ngohongoh, Yesu iya namnam iya suwe namandran hamou tahu Parisiy pe yihu ndramat ara hu ro memerani Yesu pakeh iya.
\v 2 Pwen pe ndramat hamou ndrikan pe niman isama iro kili Yesu.
\v 3 Pwen pe Yesu isike yihu namandran para lo/pwahanou pe yihu Parisiy ipa, <<Lo/Pwahanou torou ipa hiya para tukambusi hu ndramat kaya hiyan kiro lang Sapat/Ngohongo ndre pwi?>>
\v 4 Yihu masih kanipa handra nongan kiro Yesu pwi, pwen Yesu iwiri ndramat ara isa kili yiy imbusi mwamwa tan iya hiyan. Iya mulan ipwandrisa yiy iyau.
\p
\v 5 Pwen ipwai iya tahu ipa, "Kapa hamou ta wawu norun kamai ndre hamou mbulmakau kiyos kiya ngondriya ndrikou naiwen iya kiro imwenen lang Sapat/Ngohongoh, andre ana soli yiy kiro mwonen lang ara pwi.
\v 6 Hape yihu kanilahi para hu kawang kiya kili yiy pwi
\s1 Jisas i tok man i mas daunim em yet (Translate)
\p
\v 7 Yesu inimei tehe hu ndramt tiken mepo hu ya anandrinai sih aro ara hu wiri noku hiyan para nipwan pwen pe Yesu itiyani lohonge handra iya mara nongan ipa,
\v 8 <<Kapa hamou ndramat kinoyoh wou para aya mipwan hape sura para namnam para yeso tahu, ara ambuna pwan nokuwok hiyan, mahatisa hamou mdramat namandran hu kayoh yiy kisa yiy
\v 9 Pwen andre ndramat mepo iyoh walu malmou kene para kaya namnam ara kisa pe kipwai kisa tam, atine pe ndramat namandran ara kisa pe kiwiri nokum pwen andre masirai namandran kiwiri wou pe andre aya pwan pwan.
\v 10 Kapa hamou kini yoh wou para wawu kaya pwan sura hu ara aya awiri nokuyok pwan masih. pwen andre ndramat mepo iyoh wawu ara andre kisa kili wou pe kipa, nali atine pe ampwan paingan, yihu ndramat andre kanime wou pwen andre kahari ngalan.
\v 11 Paratesah yihu ndramat masih mepo husap hu iya paingan ara andre hu kasa pwan pe hu ndramat mepo hu ro pwan pe konoho wong soyon pwi ara andre hu kaya paingan."
\p
\v 12 Pwen pe Yesu ipwai iya ta ndramiran ipa, kapa anmbusi hape anandrinai para ndrukololang ndre piyahon ndre ara ambuna yoh yowem hu ko ndre nali hu ko ndre tamam pe tinam hu ko ndreh - yihu ndramat mepo taman tahu tehe melta hu soyon paratesah andre lang kirayah kili hu andre hu kayoh wou paiwe, pwen tehen tora ko yihu posoiwi hiyan tam.
\v 13 Pwi yoh, kapa ambusi anandrinai sih nomandran ara hiyan para ayoh yihu ndramat mwomwan, yihu ndramat mepo sangi hu mwomwan, ndrika hu pe mara hu mwomwan.
\v 14 Yihu ndramat teken iye ara andre hu kanporoiwi anandrinam pwi. pwen wou ara, apwes paratesah. kiya mulan Yapan andre kiposoiwi anandriun imwen yihu ndramat hiya hu katine ngara para kimat hu kasa ngawan.
\s1 Tok piksa bilong bikpela kaikai (Translate)
\r (Matyu 22:1-10)
\p
\v 15 Ndramat hamou impwan pe iro namnam ndrita yokyok ihilingi nongno. Yesu pwen pe ipwai iya tan ipa, <<Yehu ndramat mepo hu nakampwan. Kintom to, Ngindrai ara, ara andre hu kapwes namandran iya.
\p
\v 16 Pwen pe Yesu ipwai iya tan ipa, <<Lang ndramat hamou pakimbusi, anandrinai namandran iya pe iyoh hu ndramat soyon iya hu ya
\v 17 Pakeh anandrinai nakisapwan pwen pe ipwandrisa ndramat para mbulyan iya yoh hu, wawu kasa melit masih pwen para nakananam.
\p
\v 18 Hapeko yihu masih hamou, hamou hu ropa tehe mambulyo hu pe andre hu kana pwi, yihu hamou imu ipwai iya ta pwandrendres ara ipa, <<Yo usowani pwan hambut pwen kuya nimei namwi, ambuna lolohonge soyon.
\p
\v 19 <<Hamou tehen aliy i, isa pe ipwai iya ta ndramat para pwandrendres ipa,<<Yo kusowani kau masongui para mbulen, pwen mahapo andre kuya pe kuhinonou hu, mbuna lolohonge soyon.
\p
\v 20 Hamou tehen aliy i isa pe ipwai iya to ndramat para pwandrendres ipa, <<Yo mahapo ko uyesou pwen pe andre kunsa pwi
\p
\v 21 Pwen pe pwandrendres imwi iya kili namondran tan pe itiyani melit masih iya tan. Pwen pe namandran tan ndrinan itokuh pe ipwai iya ta pwandrendres tan ipa, <<Ahaleh aya ngondriya kol iye pe apwai kiya ta hu ndramat masih mwomwan tehe mara hu pwi ndrika hu mwomwan, ndruwi hu kowen pe hu ndramat mwomwan melta hu hu pwi ara apwai kiya ta hu pe awiri hu kasa seu to.
\p
\v 22 Pwandrendres iya pe imbusi melit mash tehe namandran tan ipwai pwen pe imwi isa seu pe ipwai iya ta namandran tan ipa, <<Namandran lohongai mepo apwandrisa iyaliy ara kunimbusiy, hapeko ngondriya seu ara kinipep mapwi.
\p
\v 23 Pwen namandran tan ipwai iya ta ipa, <<aya ngondriya kol namandran, ngilse sai, sai iya piyang pe anime hu ndramat apwai kiya ta hu kasa seu to pwen pe seu to kipep.
\v 24 upwai isa ta wawu yihu ndramat masih mepo iyoh hu mamu para hu kasa seu to, ara andre hamoun tahu kinlahi pohon ipina hape andrinai to pwi.
\s1 Man i mas tingting gut pastaim na bihainim Jisas (Translate)
\r (Matyu 10:37-38)
\p
\v 25 Yihu ndramat soyon iya hu ho Yesu pwen pe ipeiwani yiy pe ipwai iya tahu ipa,
\v 26 Kapa hamou ndramat kiho ndruwo hapekp kinihimbuwalin ta taman, tinan, nambuyun pe noru hu iya polo nalin, pisun pe yiy mbukenan, ara kinlahiy pakirayah ndramat para mbulyo pwi.
\v 27 Pe kapa hamou kinkun kei tondris tan pe kinho ndruwo pwi ara kinlahi kirayah hamou ndramat para mbulyo pwi.
\p
\v 28 Kapa hamou tawawu pakipul hawum seu namandran ara andre kimpwan na pe kilolohonge kiya hiyan kiya sombule pat tan ilahi kisowani menmena seu masih kihipwen.
\v 29 Kapa kiki ndruwa seu kitine pe kinpwiliy kina hapwen pwi ara andre hu kapwa simiri yiy.
\v 30 Hu kapa ndramat ara pakipun seu hapeko kinlahi para kipwiliy kiya hapwen pwi.
\p
\v 31 Kapa hamou king pakiyapo pahun kiya ta king hamou ara mamu andre kimpwan pw kilolohonge ka hiyan. Mahatisan yihu ndramiran para pahun ara mapusangat opu pe mahatisan kinlahi kinpopahun kiya ta kenon(king) hamou yihu ndramiran para pahun mapulungat pwi.
\v 32 Kapa kinimei kilahiy king hamou ara pwi pwen andre kipwandrisa hu ndramat tan tiken kaya kili king hamou ara pe kawong kiya tahu ma hu ndron mwanan tehe kona pahun.
\v 33 Pwen tehe kapa hamou ta wawu ndruwan kina meltan masih pwi ara kinlahiy para kirayah hamou ndramat para mbuyo pwi (disaipol).
\p
\v 34 Ndras ara melit handra mwayih hapeko kapa kankanan kihipwen, ara andre tukambus tehe tapeh pe kiya kapan paiwe.
\v 35 Ndras tehen ara, ara kinlahi kinmbusi piyang kina hiyan pwi pe tukan lahi para tukapo ndre kau pe tukaikiy kiya piyang pwiyi ngara tukapiyaniy kiyau. Ndramat manohaingan ara kihilingi para kilingiya nongan kihilingiy.
\c 15
\s1 Tok piksa bilong sipsip i lus
\r (Matyu 18.12-14)
\p
\v 1 Yihu ndramat para poya sombule pat pe yihu ndramat kultuwayi hu mwomwan hu sa pakeh para kaya halong nongnan.
\v 2 Pe iyapolo yihu Parisiy pe yihu namandran para lo hu wong soyon pe hu pwayiy hu pa, <<Ndramat iye ngara kinamilil hu ndramat kultuwayi mwomwan pe ngara kinamnam kasura hu.
\p
\v 3 Pwen Yesu iwong iyau mara nongan iya kili hu ipa,
\v 4 <<Kapa hamou ta wawu sipsip ta mapayasangat pe hamou tahu kinto pwi, ara andre yihu andrisongat pe andrisongui hu koro pe yiy andre kiho ndruwa hamou mepo kinto pwi kipa kikahi yiy.
\v 5 Pwen andre kipwes pe kisap yiy kiye pwesen pe kiwiriy kisa wum.
\v 6 Pe andre kiyoh yihu yowen pe yihu ndramiran para kolon, hu kasa kili yiy pe kipwai kiya tahu kipa, <<Yo upwes namandran iya wawu kapwes kiya polo yo, sipsip to hamou iyau pwen mahapo kunkahi yiy pwen.
\v 7 Tehen tora ko, upwai isa ta wawu, pwesai namandran iya andre kiro kol paingan para ndramat hamou kultuwai mwomwan ipeiwani ndriyan pe imui isa sai hiyan, Yihu ngara kapwes namandran iya kiya ta yihu andrisongat pe andrisongui mepo hu kanipeiwani ndriya hu pwen pe hu kana hiyan.
\s1 Tok piksa bilong mani i lus (Translate)
\p
\v 8 Pwen pe iwong paiwe iya tahu ipa, <<Kapa hamou pihin moniyan masangat mangaran pe hambut kiyos kiro ngondriya seu pe kinlahiy kinimei pwi, ara andre kimbus tapeh? Ara andre kitolmwani paisui pe kipwasili ngondriya seu kipo kikahiy pe kiwiriy.
\v 9 Kiwiriy kisa kiro pwen andre kiyoh hu yowen pe yihu ndramiran kolo hu hakol o, kasa kili yiy pwen kipwai kiya tahu kipa, sombupat to hambut namandran iya iro ngondriya suwe pwe pe mahapo kukahiy pe wawu kepwes kiyasura yo paratesah kunuwiriy kinimui.
\v 10 Upwa isa ta wawu imwonen, pwesai tehen toro ara ngara kirayah kili hu angelo ta Ngindrai kapa hamou ndramat para takultuw mwomwan kipeiwani ndriyan pe kisa sai hiyan.
\s1 Tok piksa bilong papa i gat tupela pikinini man (Translate)
\p
\v 11 Yesu iwong paiwe iya kili hu ipa, <<Lang sih ndramat manorun malmou kamai.
\v 12 Hu yen pe yiy mulan ipwai iya ta taman ipa, <<Tomo ahangini yo kiya memelit tam tiken. Pwen ndramat aro iteingani memeltan ndrukolo norun malmou kamai.
\p
\v 13 Iya mulan hape norun kamai wihou isowani meltan mepo taman ihingini yiy iyaliy, iwiri sombu[le] pat pe iyau. Iyau iya mwanan mara kol namandran pe kinlolohonge hiyan pwi pe ipiyani sombupat masikene ihipwewn topwe.
\v 14 Sombupat masikene ihipwen, pwen pe mundruwai namandran irayah kol namandran mepo iro aliy pe imwakaikai.
\v 15 Pwen iyen pe iyapo mbulen iya kili ndramat hamou para kol namandran aro pe ndramat aro ipwandrisa yiy para kiya kinoro hang hu puw tan.
\v 16 Iya iye kili hu puw pe ini kapilo bin mepo hu puw hu yan pe lohonge tan ara ipwoke namandran iya para kiyan tiken pe ndriyan kipep. Hapeko hamou kinihang yiy hape pwi.
\p
\v 17 Iyen ndrangan naiwen pwen lolohonge tan iya hiyan pe ipa, <<Yihu ndramat mepo hu torapo mbulen kili tomo ara anandrina hu soyon iya pe yo urupo mundrui namwomwan pakeh nakumat.
\v 18 Mahapo andre kumui kuya kili tomo pe kuya pwai kiya tan kupa, <<Tomo, yo urakultuw mwomwan ya ta Ngindrai pe isa tam.
\v 19 Yo ara kunmnim hiyan para apohowe yo kuya norum kamai paiwe ara pwi, ambusi yo tehe hamou ndramat o mwaihei para poya mbulyam.
\v 20 Pwen itine pe irikai imui iyau iya kili taman, iho ndron mwanan kinna rayah kinna wum mapwi pe taman inime yiy pe koyun isikirani norun pe ingap iya imbutuwe yiy pe niman iye koyun pe irahunghung iya tan.
\p ??
\p
\v 21 Pe norun ipwai iya tan ipa, <<Tomo yo urakultuw mwomwan isata Ngindrai pe isa tam, kunlahiy para ayoh yo norum paiwe pwi,
\p
\v 22 Hapeko taman iyoh iya kili ndramiran hamou para mbulyan ipa, ahaleh awiri hamou ndrihiyap howen masih, pe sih kiya ndrakopwe niman, pe si pwelekai kiya ndrikan.
\v 23 Kiya mulan ayawiri sipsip hamou mwayih iya, arayiy kimat pwen andre worou kambusi anandrinai hape pe tuka pwes.
\v 24 Kiya ta noru kamai iye ara kinmat pwen pe hapeko mahapo kinmui kinsa, isong sin hapeko mahapo kankahi yiy. Pwen pe hu yos anandrinai/namnam pe pwesai.
\p
\v 25 Lang ara, ara norun kamai namandran kinau kina yangiy, nakimui kisa wum pe isa iho pakeh kol ihilingi ngasangasa seu iya, huso ndron pe hurota ndramiy.
\v 26 Pwen pe iyoh ndramat hamou para poya mbulen iya kili yiy pe isike yiy ipa, <<Tesah itarayah ita seu?
\v 27 Ndramat para poya mbulen ipa, <<Nalim kinmui kinsa wum pwen pe tamam irayi sipsip hamou mwayih masih paratesah nalim imui isa pe tamam ipwes para iro hiya o pe isa.
\p
\v 28 Nalin namandran ndrinan ilokuh iya mwomwan pe mbuwalin para kiya ngondriya seu. Pwen pe taman iya ngawan pe iyoh yiy pe isikei yiy para kiya ngondriyan.
\v 29 Hapeko itine pe ipwai iyata taman ipa, <<Animei hayou soyon iya umbulyani mbulyam tehe hamou ndramat o mwaihei pe kunoho tandrondroi isa tam pwi. Lang sih o kihou aliy pe ahangini yo kiya hamou sipsip malaman pe mwayih pe kupwes kiya polo yowe hu ara pwi masih.
\v 30 Pe norum iriya ara, ara iwiri topwe meltan pe iykiy topwei iya ta yihu pihin para sai pe mahapo imui isa, apapwesani yiy iya sipsip hamou mwayih sangin namandran.
\p
\v 31 <<Pwen pe taman ipwai imui iya kili yiy ipa, <Noru lang masih aripo sura yo pe melto masih ara atam.
\v 32 <<Hapeko mahapo worou tukapwes namandran iya pe ndriya worou ara kiro hiyan o paratesah nalim kinmat pwen hapeko mahapo kinmui kinsa sai hiyan pe tukanwiri yiy kimui.
\c 16
\s1 Tok piksa bilong bosboi i stretim ol dinau (Translate)
\p
\v 1 Yesu ipwai iya ta hu ndramat tan para poya mbulyan ipa, <<Lang sih ndramat hamou masombupat soyon, soyon iya pe mandramiran hamou para poya mbulyan mepo ngara kirongaplani meltan masih. Yihu ndramat tiken huya pwai iya ta namandran aro tehe ndramiran mepo irongaplani meltan masih ara kinoho ponokulani sombupat pwi, ngara kipiyaniy yo mwahei.
\v 2 Pwen pe ndramat sombupat tan soyon ara ihilong pe iyoh ndramiran isa pe isike yiy ipa, <<Wou ambusi tesah mepo uhulong wou? Ahangini yo kiya titiye masih para melit to masih atangaplaniy. Wou anlahi para oro mu kiya mbulyo pwi.
\p
\v 3 Pwen pe ndramat aro ilolohonge pe iro wong tan mbukenanipa, <<Namandran to ipa nakuhupwen mbulen to. Yo andre kumbusi tehen tappeh, yo hamou ndramat pwokeyan para taluweya pwan pwi, pe yo masiro soyon para sosoying.
\v 4 Mahapo kunpasani sehe melit andre kumbusiy, yihu ndramat andre hu kayoh yo kuya seu tahu paratesah? Yo mbulen pwi.
\p
\v 5 Pwen iyoh yihu ndramat hamou, hamou mepo pawen tan mepo hu nahanah kili namandran tan husa kili yiy. Ndramat hamou iromu isa pe ndramat namandran para mbulen aro isike yiy ipa, <<Pawen ta namandran to masahayeh hira kili wou?
\p
\v 6 Pwen pe ndramat aro ipa, <<Ndraikei mapwisio. Pwen pe ndramat iro mu iya mbulen ipa,
\p <<Ampwan awiri hapai yowukei pe aratuluwi tehe mayinimgat opu.
\p
\v 7 Iya mulan isike hamou yi, pe wou nahanah tam masahayeh pe ndramat aro ipa, <<mandropwa pwesi wit,
\p Pwen pe namandran para mbulen aro ipa,
\p <Awiri yowkei iye pe aratuluwiy kiyen aliy tehe mandrapwa pusangat opu.
\p
\v 8 Iya mulan ndramira mbulen isapahasaniy tehe ndramat iro mu iya mbulen tan imbusi tehen toro pe ipwes namandran iya, iya tan pe ihiri ngalan paratesah ndramat aro imbusi mbulen aro tehe ndramat malohongan. Yihu ndramat para kol pwan ara hu pasani mbulya hu hiyan kili hu ndramat para poya mbulen ta Yapan.>>
\v 9 Pwen Yesu ipwai paiwe ipa, <<Upwai isa ta wawu akawiri melit hiyan para kol pwan pe akakah yowe wawu kasoyon, pe kiya mulan melit masih ara kihipwen, pwen andre hu kawiri wawu kaya seu mepo hu konohopwen pwi.
\p
\v 10 Kapa ndramat hamou kiponokulani handra mbulen mbusukau kiya hiyan ara kiya mbulen namandran andre kumbusi hiyan pe ndramat kinoho mbusi lolohongai hiyan iya melit mbusukau pwi melit namandran andre kumbus tehen aliy.
\v 11 Kapa wawu konoho ponokulani melit tehe sombule pat para kol pwan pwi, pwen ara andre hiye ndrukonan kihingini wawu kiya melit hiyan masih kisa pe wawu kambulyaniy.
\v 12 Pe kapa wawu kamponokulani melit ta ndramat hamou mawen hiyan pwi, pwen ara andre hamou kihingini wawu kiya melit hiye?
\p
\v 13 <<Hamou ndramat hamou kinayepo mbuya ndramat namandran malmou pwi, andre kinamili hamou pe hamou kihimbuwalin tan pe andre kiwong pe kipo mbulen hiyan kiya ta hamou pe hamou andre kipwasike yiy. Wawu kanilahi pwi masih para koro parahandra Yapa pe moni pwi.
\s1 Jisas i autim tok long lo na long kingdom bilong God (Translate)
\p
\v 14 Yihu Parasi ara ngara hu kanamili moni pe hu hilingi Yesu iwong iya nongan aro pe hu pwasimiri yiy.
\v 15 Pwen pe Yesu ipwai iya ta hu ipa, <<Wawu ndramat ariyako, wawu namiliy para yihu ndramat kanime mbulya wawu hiyan, hapeko Yapan ipwasani ndriya wawu. Yihu melit mepo ndramat inimei namandran pe hiyan ara iya mara Yapan ara mwaihei opu.
\s1 ???
\p
\v 16 Yesu iwong paiwe ipa, "Lo ta Mose pe nongna hu propet aro iro ipo isa manen lang to Yohanes. Pe iro kili Yohanes pe isa aro nongan hiyan para kintom to Ngindrai irayah ngondriya kkol masih. Pwen pe hu ndramat masih hamou, hamou hu tora mbungas para hu kasong kaya ngondriyan.
\v 17 Kol pwan pe paingan yang andre kihipwen hapeko noru sahin lo/pwahanou kopu andre kiniyau pwi.
\s1 Jisas i tok long pasin bilong katim marit (Translate)
\r (Matyu 5:31-32; 19:9; Mak 10:11-12)
\p
\v 18 Pe kapa hamou kamai kirasa nambuyun kiyau pe kiwiri pihin hamou kiya nambuyun ara imbusi kultuwe mwomwan tehe ipo pilah iya ta pihin hamou nambuyun ndrukonan pwi. pe kapa hamou kamai kiwiri hamou pihin mepo nambuyun kamai irase yiy pe ihou maihei ara imbusi kultuw mwomwan, ara pilah.
\s1 Stori bilong maniman wantaim Lasarus (Translate)
\r
\p
\v 19 Lang sih ndramat hamou sombupat pe meltan soyon ikohi/irahasiy yiy iya hu ndrihiyap kene hu namandran iya pe lang masih ngara kiyan anandrinai hiyan opu.
\v 20 Pe ndramat hamou monemonen mwomwan kolsan kintewihiy pwi ngalan Lasarus, mandrakuyun ipep yeken opu ngara kisa pe kiye poho mara papai ta ndramat meltan soyon aro.
\v 21 iro lohongani para kini konkonu anandrina ndramat nepo meltan soyon huro yoh keyen isa pwan, mwiy nganap hu kasa pe kandramani hu yeken tan.
\p
\v 22 Iya mulan ndramat monemonene mwomwan aro imat pe yihu angelo hu sap yiy pe iiya iye pwan ngilse Aparaham iro anandrinai hamandran iro kol paingan pe ndramat mepo meltan soyon ara imat pe hu roni yiy.
\v 23 Pe ita ngondriya kol para kimat pe ita wiri ngandran namandran iya pe maran pakiya paingan ara inime Lasarus ipwan ngilse Aparahan iya mwanan iya
\v 24 Pwen pe iyoh iya kili Aparaham ipa, <<Tomo Aparaham koyum kisikirani yo pe apwai kiya ta Lasarus pe kiyki niman kiya ndran pe kikiy kiya kalame pe kiwou, urupo wiri ngandran namandran iya.
\p
\v 25 Hapeko Aparaham ipwai iya tan ipa, "Noru alohonganiy mipwan tam koluw ara awiri memelit hiyan masih pe Lasarus ara iwiri memelit mwomwan masih. Hapeko mahapo yiy iripo pwees paingan aripo pe wou atawiri ngandran namandran
\v 26 Pe iyera ndrukolo rou ara ngat naiwen iya, pwen pe kapa hamou kiro haroh aripa pe ppakiya haroh ara, ara kinlahiy pwi pe kapa hamou pakiro haroh ara pakisa haroh aripo ara andre kinlahiy kiniyau pwi.
\p
\v 27 Pwen ndramat meltan pe sombupat soyon iya ipa, <<Kap tehen tora kiya Tomo Apraham usike wou para apwandrisa Lasarus kiya seu ta tomo.
\v 28 Yo manali hu mayimou, Lasarus kiya pe kiki nongan pwokeyan kiya kili hu pe hu kapaiwani ndriya hu, pe mbuna hu kasa kol mepo para wiriya ngandran.
\p
\v 29 Pwen pe Aparaham ipwai iya tan ipa, <<Nalim hu ara Moses pe hu propet hu tora andre hu kawong kiya kili hu pe yihu kahilingi nongna hu.
\p
\v 30 Ndramat meltan soyon ipwai imui iya kili Apraham ipa, <<Lohongai ara hiyan pwi tomo Apraham; kapa hamou ndramat kinmat pe kisatine pe kiya kili hu pe kiwong kiya kili hu pwen andre hu kapeiwani ndriya hu.
\p
\v 31 Hapeko Aparaham ipwai iya tan ipa, <<Kapa yihu kanihilingi Moses pe yihu propet ara andre kanihilingi hamou ndramat mepo kinmat pe kisa tine paiwe pwi.
\c 17
\s1 Pasin nogut i save bagarapim bilip (Translate)
\r (Matyu 18:6-7; 18:21-22; Mak 9:42)
\p
\v 1 Yesu ipwai iya ta hu ndramat para mbulyan ipa, "Lohongai soyon iya andre kisarayah para kimbusi hu ndramat pe hu karakultuw mwomwan pe ndramat mepo imbusiy pe lohongai aro hu sarayah ara andre kinrayah hape hiyan pwi masih.
\v 2 Andre kiya hiyan masih para kandruyani si pat somulou ka koyun pe kaya sulumwani yiy kiya ndras mahatisan kiyen pe kurakultuwani hu noru memendreheh tora pe hu kayos kaya sai mwomwan.
\v 3 Pwen pe mara wawu kiro ta wawu kya sehe lohongai wawu nakambusiy. <<kapa hamou nalin kiyos kiya lohongai mwomwan akapwai katan para mbuna kirakultuw mwomwan pe kapa kipeiwani mdriyai ndriyen pe kisa sai hiyan ara kapwai kiya tan tehe Yesu kintali kultuw tan mwomwan.
\p ...
\v 4 Pe kapa kirakultuw mwomwan satam mapunandritoyoh kiho lang sih pe kisa kili wou pe kipwai satam tehe <kimpeiwani ndriyan ara apwai kiya tan tehe Yesu imat isa tam pwen pe koyu kinimayit lohongai mwomwan ambusiy isa tan
\s1 Jisas i tok long pasin bilong bilip (Translate)
\p
\v 5 Ndramat hamou para sura Yesu ipwai iya tan ipa, <<Ambusi yowu pe yowu kaya pwokeyan masih kiya lohongai para tokuyai hiyan.>>
\p
\v 6 Pwen pe Yapan ipwai iya tan ipa, <<Konan fait tam namandran tan tehe peke mbuwa walah hapeko wawu lahiy masih para kapwai kiya ta kei aro akapa aloli ndrangondrom pe aya onoho tine ndrita ndras pwen kei andre kimbusiy tehe wawu pwai.
\p
\v 7 Yesu iwong iya tahu paiwe ipa, <<Kapa hamou ndramat kili wawu kipwai kiya ta ndramiran para poya mbulyan kiya pe kitalon pwan para piyang ndre kiya pe maran kiro ta hu sipsip. Kiya mulan kimui kisa wum andre apwai kiya tan para kileheleh kiya pe kini anandrinan?
\v 8 Pwokene yoh! andre anmbusiy tehen tora pwi, ndre andra apwai kiya tan apa! akohi wou pe awiri anandrino kisa pe orolonge yo kunamnam kihipwen pwen anamnam opu?
\v 9 Ndramat namandran aro andre kirawuloh kiya ta ndramiran para poya mbulyan paratesah pe ihilingi nongnan, pwokene yoh.
\v 10 Pwen wawu tehen aliy, kapa wawu kanimbusi mbulen mepo hu pwai isa ta wawu para kambusiy pe kihipwen ara wawu kapa tehen toro, yowu ara ndramat para mbulen omwaihei, Yowu kanimbusi mbulyo yowu pwen.
\s1 Jisas i mekim orait (Translate)
\p
\v 11 Iya mula Yesu iyau iya pwen ndrukolo kol namandran malkol Samariya pe Kalili pe iya Yerusalem.
\v 12 Isarayah isa kol hakol pe yihu ndrmat masongui mandrakuyu hu mwamwa pokou hu sa pohonani yiy isa sai. pwen pe hu tine mawen
\v 13 pe hu yoh iya kili yiy hu pa, <<Yesu namandran, koyun kisikirani yyowu
\p
\v 14 Yesu ipwai iya tahu ipa, <<Wawu kaya kili hu pris pe hu nime wawu na.>>
\p
\v 15 Hamou tahu inime mwamwa tan ihipwen, pwen imui isa pe irawuloh namandran iya iya ta Ngindrai,
\v 16 Pe itukuruhu pe payan iya iho ndrita pwan mbulmara Yesu pe irawuloh iya tan. Ndramat aro ara hamou para Samariya.
\p
\v 17 Yesu inime ndramat aro pe ipwai ipa, <<Upa ndre yihu ndramat masongui kana hiyan. Yihu mandrsomou kanayau aleheh.
\v 18 Paratapeh pe ndramat hamou para kol hakol iye imui isa pe isa rawuloh iya ta Ngindrai?
\v 19 Iya mulan Yesu ipwai iya ta yapa Samariya ipa, <<Atine pe ayau fait tam imbusi wou pe ana hiyan.
\s1 Pikinini Bilong Man bai i kamap ples klia (Translate)
\r (Matyu 24:23-28; 24:37-41)
\p
\v 20 Pe yihu Parasi tiken hu sok Yesus iya sehe lang pe kitom ta Ngindra kisa, pwen pe Yesu ipwai iya tahu ipa, <<Kitm ta Ngindrai andre kinsa tehe handra melit para kanimei pwi.
\v 21 Andre hamou ndramat kinpa, Akanimei kinsa kira ndre kipa yeyen paratesah kintam ta Ngindrai ara ita sura wou.
\p
\v 22 Pwen ipwai iya tahu ndramat para poya mbulyan ipa, <<Lang itapo isa pe wawu andre kanamiliy para kanime si lang ta noru ndramat, hapeko andre wawu kawinei pwi.
\v 23 Andre hu ndramat tiken hu kapwai kisa ta wawu tehen toro, nara wawu kiya yohou ndre pwokene andre hu kapa, <<Mara wawu kisa iye, ambuna kaya ngawan pe akaya kah.
\v 24 Pwen andre kimbus tehe kamit irakimiri yang haroh kiya haroh tehen toro ko lang ta noru ndramat andre kisa.
\v 25 Hapeko mahapo andre kikuni ngandran kiya mwomwan na pe yihu ndramat para mahapo andre hu kahambuwali hu tan.
\p
\v 26 Lang ta noru ndramat andre kirayah pwen tehe lang ta Nowa.
\v 27 Yihu ndramat masih hu ye mweimwei tahu, hu ro yesou ipo ingas pe irayi hu masih hu mat.
\p
\v 28 Andre kimbus tehe land ta Lot. Yihu ndramat masih iye namnam ara hu, hu ye po mbulya hu ipo,
\v 29 Iro mwonen lang Lot itali Sotom pwen mwan iyau yang isa pwan ie irayi hu masih hu mat.
\p
\v 30 Tehen toro ko lang ta noru ndramat andre kisarayah.
\v 31 Kiro mwonen lang ara ndramat kiye ndindrah para suwen mbuna kilou kiya pwan pe kiya wiri hu meltan, pe ndramat iyau iyera pingen aro mbuna kimui kiya seu.
\v 32 Wawu kalohongani nambuyu Lot.
\v 33 Sehe ndramat neren kiya mowan pwi ara andre kiwiriy kimui. Kupwai kisa tawawu.
\v 34 Kiro mwonen ping ara ndramat malmou keye matin yokyok sih opu. Hamou andre kiyen pe hamou andre kawiri yiy.
\v 35 Hilu pihin malmou andre hilu koro mangse anandrinai kiyawule: hamou andre kawiriy pe hamou andre kiyen.
\p
\v 37 Pwen pe yihu ndramat para poya mbulyn hu sike yiy hu pa, <<Andre kirayah kiro hape lehe Yapan? Yesu ipwai iya tahu, ipa,>> Kiro hape leheh mepo numbuwe ndramat imat iyen aliy pe norun kan namandran para paingan yang isa sap hu.
\c 18
\s1 Tok piksa bilong meri (Translate)
\p
\v 1 Yesu itiyani pwandrendre sahin iya kili hu namandran para poya mbulyan para kihinuwani hu kiya lohongai para totohul lang masih pe wele hu mbuna kimai.
\v 2 Itiyani ipa, <<Iro kol hakol aro, ara ndramat hamou namandran para hilingiya takultuw tahu ndramat iyen aliy, kinoh ta Ngindrai pwi masih pe kinoho hayani hu ndramat pwi.
\v 3 Pe iro kol aro ara pihinau hamou ngara kisa kili namandran ara pe kipwai kiya tan para kisopwat yiy kiya lohonge para korotine nongan mahatisa ndramat itawong sura yo ara kimbusi momwan kisa to.
\p
\v 4 Iwiri ndrangan naiwen iya hapeko ndramat namandran ara kinmbusi hapesah pwi. Pwen iya mulan ilolohonge pe ipa! Yo kunoh ta Ngindrai pwi pe kunolohonge soyon kina ta hu ndramat pwi.
\v 5 Hapeko pihinau ara mepo nambuyun kinmat, ara lang masih ngara kiki nupwaran isa ndrito. Yo andre kusopwat yiy kiya nongnan namu mahatisan kiropo kisa kili yo lang sih tehe sih pe kimbusi yo wele kimai para hilingiya nongnan.
\p
\v 6 Pwen pe Yapan ipwai iya tahu ipa, <<Wawy kahilingi nongna ndramat momwan ara.
\v 7 Pwen tehen tapeh ara? Yihu ndramat masih mepo Ngindrai iyoh hu iya tan mbukenan pe hu ngara hu karang kiya kili yiy lang pe ping masih ara andre Ngindrai kindronge hu pwi yoh.
\v 8 Upwai sa ta wawu Ngindrai andre kindrange hu pwi andre kihilingi ndriyang tahu pe kikuwe ndramira hu. Hapeko lang mwenen para noru ndramat kisa andre kinime yihu ndramat topo kol pwan hu pilip, ndre pwi?
\s1 Tok piksa bilong tupela man i prea long God (Translate)
\p
\v 9 Yihu ndramat tiken yihu pa ndre yihu hiyan pe hiyn ndramat tiken ara hu hiyan tehe yihu pwi. Pwen pe Yesu iwong iya sumoiwai nongan iya tahu ndramat tehen ara.
\v 10 Ipa, lang sih hilu ndramat malmou hilu ya tempel para hilu kaya totohul. Hamou ara hamou parasi pe hamou ara hamou ndramat para poya sombule pat kili hu ndramat.
\v 11 Yapa Parasi itine pe itotohul koltuwe ipa, <<Yapan, uloh isa tam paratesah, yo ara tehe hu ndramat hayah pwi. Hu ndramat para pahana ndre hu ndramat pilah iya ta hu pihin ndre tehe hu ndramat para takultuw ndre pukene tehe ndramat para poya sombule pat kili hu ndramat pwi.
\v 12 Ngara kundranga yo pe honoho namnam pwi maporoluwoh ngondriya lang mandroluwoh pe ngara kuhaiyani wou kiya pwelekei sih para masongui ngara kuwiriy.
\p
\v 13 Pe ndramat para poya sombule pat ara iya iro tine mawen kili yapa parasi, maran kilahi kintandras kina paingan yanp pwi pe iti wineren pe ipa, <<Ngindrai, koyum kisikirani yo; yo ndramat para takultuw momwan.
\p
\v 14 Pwen pe Yesu ipa, <<Upwai isa tam, ndramat para poya sombule pat opu pe yapa parasi ara kinmwenen pwi masih pe iyau iya yumwan. Yihu ndramat mepo huwayis, hu kansap hu pwi ara andre karayah namandran pe hu ndramat mepo hu sap hu ara andre hu kaya mbusikau.
\s1 Jisas i tok ol i mas larim ol pikinini i kam long em (Translate)
\r (Matyu 19:13-15; Mak 10:13-16)
\p
\v 15 Yihu ndramat ara hu rawiri noru hu malaman iya kili Yesu para kimbultuwe hu, pa yihu ndramiran para poya mublyan hu nime hu pe hu pwayi hu para hu mbuna kawiri hu mbunah kasa kili yiy.
\v 16 Hapeko Yesu iyoh hu mbunah hu ya kili yiy pe ipa, <<Wawu mbuna kapwayi hu, paratesah kindom ta Ngindrai ara tahu ndramat tehen toro.
\v 17 Upwai isa tawawu ndrukonan, kapa hamou ndramat kinwiri kingtom ta Ngindrai tehe hamou mbunah malaman pwi ara andre kinna ngondriyan pwi.
\s1 Hetman i gat planti samting i toktok wantaim Jisas (Translate)
\r (Matyu 19:16-30; Mak 10:17-31)
\p
\v 18 Pwen pe namandran hamou tahu Yuta isike Yesu ipa, <<Namandran, yo andre kumbusi tapeh pe andre kuro hiyan lang mulan?>>
\p
\v 19 Yesu ipwai iya tan ipa, <<Paratapeh pe wou ayoh yo Namandran. Hamou ndramat hiyan pwi, Ngindrai hamowo.
\v 20 Apasaniy tehe lo ta Moses ipa, <<Ambunah popilah kiya ta pihin hamou kapa wou ndre yiy tasou. Ambuna pahana, ambuna wong kiya nongan pwasoyou, pe ahaiyani tamam hilu tinam.
\p
\v 21 Pwen pe ndramat ara ipwai iya tan ipa, <<Ngara kuhondruwa lohongai masih ara hiyan iya, tandrohonga yo mambunah o.
\p
\v 22 Yesu ihilingi nongna ndramat ara pe ipwai iya tan ipa, <<Melat handra ko animbusiy mapwi. Aya sowani meltam masih, awiri kanen pe akiy kiya ta hu ndramat momwan melta hu pwi, pe andra wiri kanen namandran iya kiro paingan yang. Kamulan asa pe arayah hamou ndramiro.
\p
\v 23 Ndramat ara ihilingi nongna Yesu pe koyun isikirani yiy mbukenan paratesah yiy meltan soyon iya.
\v 24 Yesu inime yiy tehe iro lolohonge soyon pe ipwai iya tan ipa, <<Andre kingandrah namandran iya kiya ta hu ndramat melta hu soyon para hu kaya kingtom ta Ngindrai.
\v 25 Andre kingandrah ta ndramat mameltan soyon para kiya ngondriya kingtom ta Ngindrai, pe kan hamou ngalan kamel ara kingandrah kina na tan para kisong ngara nek para suya neyei pwi.
\p
\v 26 Yihu ndramat hu hilingi nongna yesu pwen pe hu sike yiy hu pa, <<Kiya, hiyeh opu mepo andre karayah kiyan kamulan?
\p
\v 27 Pwen pe Yesu iwong paiwe iya kili hu ipa, <<Sehe lohongai mepo ndramat kanlahiy kambusiy pwi ara mwaihei o iya ta Ngindrai.
\p
\v 28 Pwen pe Peter ipwai iya ta Yesu ipa, <<Mara kisa, yowu kintali melta yowu masih kinna ndruwa yowu pe yowu hopo ndruwan.
\p
\v 29 Pwen pe Yesu ipwai iya ta hu ipa, <<Upwai isa ta wawu ndrukonan, kapa Hamou koyun kimayit kolon, norun, nambuyun, nali hu, taman pe tinan, pe norun hu iya ta kingtom ta Ngindrai,
\v 30 ara andre kiwiri hiyan soyon iya lang mahapo pe andre kiwiri mimpwan kiyan lang mulan.
\s1 Namba 3 taim Jisas i tok bai em i dai na kirap bek (Translate)
\r (Matyu 20:17-19; Mak 10:32-34)
\p
\v 31 Yesu iwiri hu ndramiran para poya mbulhan, hu pwakin pe ipwai iya ta hu ipa,>> Wawu kahilingiy, worou natukaya Yerusalem, kol mepo memelit masih hu propet hu pwai andre kasarayah ndrukonan.
\v 32 Andre hu kaiki yo kiya yima hu Yentail pe hu kapwasimiri yiy kasokomburihi yiy pe karakultuwani yiy.
\v 33 Pe andre hu kamwiri yiy pe karayiy kimat pe kiro lang maroyoh yiy andre kisa tine paiwe.>>
\p
\v 34 Yihu ndmandran para mbulyan ara hu kanipahasani ngondriya nongan mepo irowong iyaliy pwi. Sangi nongan ara ikohon kili hu pe yihu kanpasani sehe nongan iro wong iyaliy pwi.
\s1 Jisas i mekim orait wanpela aipas (Translate)
\r (Matyu 20:29-34; Mak 10:46-52)
\p
\v 35 Yesu iya rayah iya pakey Yeriko pe ndramat hamou maran iyoh iye impwan irotakomam.
\v 36 Pe ihilingi hu ndramat soyon iya hu soroyau ngilsen pwen pe isike hu iya sehe melit itarayah.
\v 37 Pwen pe hu pwai iya tan hu pa, “Yesu para Nasaret isayau.
\p
\v 38 Pwen pe ndramat ara iyoh iya kili yiy ipa, <<Yesu, Noru Tepit, koyum kisikirani yo.
\p
\v 39 Yihu ndramat tiken hu namu hu pwayi para kihun pe mbuna kiwayeh, hapeko ndramat iwayeh namandran iya ipa, <<Noru Tepit kamai koyum kisikirani yo!>>
\p
\v 40 Pwen pe Yesu iya iro tine pe iyoh iya kili hu ndramat para hu kawiri ndramat maran iyoh para kiya kili yiy.
\v 41 Pe isike ndramat ara ipa, <<Wou anamili para kumbusi tehe kisa tam?>> Pwen pe ndramat ara ipa,
\p <<Unamili para kunimnim.
\p
\v 42 Yesu ipwai iya tan ipa, <<Kiya, animnim. Fait tam imbusi wou aya hiyan.
\v 43 Ndramat porosih o mara iya hiyan pe inimnim pe irawuloh iya ta Ngindrai. Yihu ndramat masih hu nime melat irayah hu masih hu rawuloh pe hu hiri ngala Ngindrai.
\c 19
\s1 Jisas i go long haus bilong Sakius (Translate)
\p
\v 1 Yesu iya ngondriya kol Yeriko pe irotikai ngondriya kol
\v 2 pe ndramat hamou iro kol ara ngalan Sakiyus, yiy ndramat hamou namandran tahu ndramat para poya sombule pat. Yiy ara meltan soyon iya.
\v 3 Yiy inamiliy para kini Yesu hapeko ndramat soyon iya pe kinlahi para kinimei yiy pwi paratesah yiy ara mulai opu.
\v 4 Pwen pe ingap iya pe ingas kei hakou ngalan sikomo pe iyen aliy para kinimei Yesu nakisapwan aliy.
\p
\v 5 Yesu iya irotine pahandra kei, maran iya paingan pe ipwai iya ta Sakiyus ipa, <<Asa pwan kileh mepo andre kuro seu tam.
\v 6 Pwen Sakiyus ilai isa pwan pe ipwesani Yesu.
\p
\v 7 Yihu ndramat masih hu ro ara hu nime memelat irayah pe hu song soyon hu pa, <<Ndramat ara kina ngondriya seu ta ndramat hamou kultuwayin mwomwan tehe hamou yowen.
\p
\v 8 Sakiyus itine pe ipwai iya ta Yesu ipa, <<Namandran, ndraingan sa, yo andre memelto haroh kiya ta hu ndramat mwomwan melta hu pwi. Pe kapa kupahanowe melto hamou ndramat pwen andre kuhingini yiy kiya maporohahiy masih kili mepo uwiriy kili yiy.
\p
\v 9 Pwen pe Yesu ipa, <<Lang mepo Ngindrai kinwiri yihu seu iye paratesah ndramat aro ara yiy ndraye Aparaham.
\v 10 Noru ndramat isa para kikahiy pe kiponokulani hu ndramat kan song sin.
\s1 Tok piksa bilong 10-pela wokboi i kisim mani (Translate)
\r (Matyu 25:14-30)
\p
\v 11 Yihu ndramat hu roiki ndrainga hu iya nongan mepo iro wong iyaliy pe Yesu itiyani lohongai sayin iyau mara nongan. Yiy iya iho pakeh Yerusalem pwen pe hu ndramat lohonga hu , hu pa ndre kingtom ta Ngindrai pakeh nakisa rayah.
\v 12 Pwen pe itiyani ipa, <<Lang sih ndramat hamou namandran pe mangalan yiy pakiyau kiya hakol kol namandran pe mwanan pe kirayah king, iya mulan iye pe ilolohonge para kimui.
\v 13 Pakeh nakiyau pe iyoh yihu ndramiran masongui para poya mbulyan hu sa kili yiy pe ihingini hu hamou-hamou iya kolt koin hambut pe ipwai iya tahu para hu ipa, <<Kapo mbulen kiyaliy pe akanimei sangin.>>
\p
\v 14 Hapeko yihu ndramat para kol ara aro hu kanamiliy yiy pwi. Pwen pe hu pwandrisa hu ndramat tiken hu ro ndruwan pe hu ya pwai iya tan tehe hu kanamiliy yiy para kinmui pwi.
\p
\v 15 <<Ndramat aro irayah Kin pe imin. Pwen pe iyoh hu ndramiran para mbulyan para hu kasa pe nakipasaniy, tehe mbulya ara kiniwiri sombule pat masahayeh.
\p
\v 16 Hamou tahu isa mu pe ipwai iya ta Yesu ipa, <<Namandran kowul hambut mepo aikiy isa kili yo ara, uwiri kowul masongui iyau hambut hambut opu mepo ahangini yo iyaliy.
\p
\v 17 Yesu ipwai iya tan ipa, <<Ndramiro, wou ambusi mbulen hiyan aponokulani, memelit mbusukau iya hiyan pe mahapo nakuki kol makolosongui kiro pahandram pe aro nimnim kata hu.
\p
\v 18 Hamou iro mulan iya pe ipa, <<Kunmbusi mbulen iya sombule pat malungat, atam mepo uikiy isa kili yo pe mahapo kuniwiri masopou tehe suseran.
\p
\v 19 Pwen pe King ipwai iya tan ipa, <<Mahapo kol namandran mayimikol namandran ita ara andre kiro pahandram pe ao nimnim kiyaliy.
\p
\v 20 Iya mulan hamou tahu isa rayah pe ipa, <Namandran, singayai tan malungat iye ukulaniy iya hiyan iya ndrihiyap.
\v 21 Unohowani wou paratesah, wou ndramat hamou pukeyan, ngara awiri melta hu ndramat tiken hukiy iyen. Pe ngara anandrina hu ndramat tiken hu ngandrah iya mbulyan.
\p
\v 22 Pwen pe king ipwai iya tan ipa, Wou ndramat hamou mbulyani mwomwan masih, iya nongnan opu andre aro tine nongan kiya mulan. Wou tanam tehe yu ndramat hamou pukeyan, ngara kuwiri memelit tahu ndramat tiken pe ngara kuwiri anandrina hu ndramat tiken hu mangse.
\v 23 Paratesah pe mbuwalim ayaiki sombule pat to kiya yumwan pe kiya mulan kumui kusa andre kuya wiriy kiya sura susuran.
\p
\v 24 Pwen pe king ipwai iya ta hu ndramat hu rotine pakeh ipa, Wawu kawiri singayai malungat pe wawu kaikiy kiya ta ndramat mepo moniyan malipou.
\p
\v 25 Hapeko yihu ndramat aro hu pwai iya tan hu pa, <<Namandran, ndramat aro moniyan malpou pwen.
\p
\v 26 Pwen pe king iwong paiwe iya kili hu ipa, <<Upwai ndrukonan isa ta wawu, yihu ndramat masih mepo melta hu soyon ara andre kuhingini hu kiya ndritan, ndritan. Pe sehe ndramat meltan pwi pe ita mbultuwe noru hape ko ara andre kuwiriy kiya mawen kili yiy.
\v 27 Pe yihu ndramat mbuwali hu to para kurayah king tahu ara akawiri kasa pe akarayi hu kamat koro mbulmoro.
\p
\v 28 Iya mulan para Yesu ityani nongan iye ihipwen, irikai iyau iya Yerusalem.
\s1 Jisas i kamap long Jerusalem na em i skulim ol manmeri long tempel (Translate)
\r (Sapta 19:29--21:38)
\s1 Jisas i go insait long Jerusalem olsem king (Translate)
\r (Matyu 21:1-11: Mak 11:1-11; Jon 12:12-19)
\p
\v 29 Yiy irikai isa pakeh petpake pe petani para pahayi sih ngalan Oliv. Pe ipwandrisa hilu ndramiran malmou para mbulyan,
\v 30 pe ipwai iya ta hilu ipa, <<Walu kaya kol hira pe andre walu kanime tonki hamou wihou hu wasiy pe ita. Hamou ndramat kiningaplaniy mapwi, walu katali malkeyen pe walu kawiriy kisa kili yo.
\v 31 Kapa hamou kisike walu kiya paratesah pe walu tora tali wasiyan pwen walu kapwai kiya tan walu kapa, <<Yapan inamiliy.>>
\p
\v 32 Yihu ndramat tiken hu rumu hu pe hu nime tonki kanwasiy iro tine pwen tehe kinpwai kina ta hu.
\v 33 Hu ya ralombuliy pe ndramiran iya pe isike hu ipa, <<Wawu tora lomguli tonki paratesah pe
\p
\v 34 hu pwai iya tan hu pa, <<Yapan inamiliy.>>
\p
\v 35 Hilu wiri tonki isa kili Yesu pe hily ki ndrihiyap naiwen iya ndrita tonki pe kily sap yesu iya ndritan.
\v 36 Yiy irotikai iropo iya pe yihu ndramat hu tali keiwe hu pe hu ropiye ndriyape iya ndrukolo sai.
\p
\v 37 Irikai isa pakeh pohomara sai iya pwen to ngondron olip pe Yihu ndramiran masih hu pwes namandran iya, iya pe hu wayeh namandran pe hu hiri ngala
\q1 Ngindrai para hu nime mirakel masih irayah iya mara hu.
\v 38 Pwen pe hu wayeh hu pa, <<Yapan, kimbusi hiyan kiya ta king mepo isa, iya ngala Ngindrai.
\q2 Tukahari ngalan kiya paingan masih paratesah imbusi worou pihin pe kamai pe ndriya rou iripo hiyan opu.
\p
\v 39 Pwen pe yihu Parasi tiken hu pwai iya ta Yesu hu pa,>> Namandran apwai kiya tahu na pe hu kahuno.
\p
\v 40 Yesu ipwai iya tahu ipa, <<Upwai isa ta wawu kapa hu kahuno ara andre hu pat kawiri noku hu pe kawayeh.
\p
\v 41 Yesu isa rayah isa Yerusalem pe ihiri niman itewes iho ndrita Yerusalem.
\v 42 Pe ipa, <<Mahapo kiro lang mepo ko unamiliy para apasani memelit mepo ilahi kimbusi wou aro hiyan. Hapeko yihu memelit aro hu kohon pe anlahiy para animei pwi.
\v 43 Lang soyon ita po isa pe yihu ndramat kanamili wou pwi andre hu kasa pe hu kalokihi pwan pe hu kambultaniy pe korahaliy kiyau ngilse poho kowam.
\v 44 Pwen pe yihu andre katumbuwe wou pe karakultuwani wou kiya momwan. Wou pe norum hu tora ngondriyam. Pe yihu andre kanime pat sih kiye ndrita sih pwi, paratesah, wou tanam sehe lang mepo Ngindrai koyum nakisekirani wou pwi.
\s1 Jisas i rausim ol man i wok bisnis long tempel (Translate)
\r (Matyu 21:12-17; Mak 11:15-19; Jon 2:13-22)
\p
\v 45 Pwen pe isong iya ngondriya temple pe isani hu ndramat pah aliy.
\v 46 Pe ipwai iya ta hu ipa, <<Nongan hiyan ta Ngindrai ipa, <<Seu ato ara andre kiro pe kiya yumwa totohul opy. Hapeko mahapo wawu mbusiy irayah yumwa hu ndramat para pahana.>>
\p
\v 47 Lang sih tehe sih ara yiy iro hinuwani hu ndramat iro ngondriya temple. Hapeko yihu hai pris he yihu namandran para lo pe yihu pohon para kol ara hu ro mwelenga hu ndramat ara hu ro hinonou para kariy Yesu kimat.
\v 48 Yihu mangse iya hapeko hu kah saya hu ndrit paratesah pe yihu ndramat masih hu pweke para hu kahilingi nongnan.
\c 20
\s1 Ol i askim Jisas husat i givim namba long em (Translate)
\r (Matyu 21:23-27; Mak 11:27-33)
\p
\v 1 Lang sih Yesu iro hinuwani hu ndramat iro ngondriya temple pe iro wong iya tahu iya nongna Ngindrai, pe yihu namandran tahu pris, yihu namandran para lo pe iya sura yihu parangoloh para kol husa,
\v 2 pe hu pwai iya ta Yesu hu pa, <<Apwai sa ta yowu, hamou ipwai isa tam pe ata mbusi lohongai ara hiyeh? Awiri pwoke kili hiyeh?
\p
\v 3 Pwen pe Yesu ipwai iya tahu ipa, <<Kiya, mahapo nakusok wawu kiya soksok sih. Wawu kapwai kisa to,
\v 4 Yohanis inuhi hu ndramat ara lohongai ara iyau paingan yang ndre iyau lohonga ndramat?>>
\p
\v 5 Yihu mbukena hu, hu wong iyaliy mwelenga hu pe hu pa, <<Kapa tukapa iyau paingan yang, pwen yiy nakisike rou kipa, <Paratesah pe wawu kani pilip na tan pwi?>
\v 6 Pe kapa tukapa iyau kili hu ndramat, ara pweno yihu ndramat masih hu nakasomwali rou kiya pat, paratesah lohonga hu kinpwoke tehe Yohanis ara hamou poropet.>>
\p
\v 7 Pwen pe hu pwai iya tan hu pa, <<Yowu kankowu para iya hapeleheh isa ara.>>
\p
\v 8 Pe Yesu ipwai iya ta hu ipa, <<Kiya, pe yo tehen aliy, andre kuntiyaniy isa ta wawu iya sehe ndramat iyki pwoke aro isa kili yo para kumbusi mbulen iye pwi.
\s1 Tok piksa bilong ol man nogut i lukautim gaden wain (Translate)
\r (Matyu 21:33-46; Mak 12:1-12)
\p
\v 9 Iya mulan itiyani titiye sahin iyau mara nongan iya kili ndramat ipa, <<Ndramat hamou ihisi piyang hambut wain opu, pe iyki iro kili ndramat hamou iro nimnim iyaliy pe yhiy iyau iya kol mwanan ndrangan naiwen hape.
\v 10 Lang isarayah imwonen para hu wain hu pwai pe hu ki mbuwan, pe ndramat ara ipwandrisa ndramat hamou para poya mbulyan iya piyang para kiya po tiken mbuwa wain. Ndramat ara iya pa hu ndramat hu ro po mbulen piyang hu rayiy pe hu rase yiy iya o mwaihei.
\v 11 Pwen pe tama piyang ara ipwandrisa ndramiran hamou para poya mbulyan iya yi, hapeko hu ndramat para piyang hu rayiy pe hu rakultuwani yiy iya mwomwan pe hu rase yiy iyau.
\v 12 Iya mulan ipwandrisa hamou paiwe iyayi, hapeko yhihu ndramat hu ro piyang hu rayiy iya mwomwan pe hu rase yiy iyau.
\p
\v 13 Pwen pe ndramira piyang ipa, Yo andre kumbusi tehe tapeh? Andre kupwandrisa noru mbukenan kiya pe andre hu kahayani yiy.
\p
\v 14 Noru ndramira piyang iya rayah pe yihu ndramat hu ro piyang hu nime yiy pe hamou ipwai iya ta hamou ipa, <<Tukati ngundrun kimat pe melta kisa mbukenan rou.
\v 15 Pwen pe hu liwi yiy iya mawen piyang pe hu tingundrun pe imat. Pe Yesu isike hu ipa, <<Kiya , pwen andre mbukena piyang kimbus tapeh kiya ta hu ndramat hu ro piyang?
\p ...
\v 16 Mbukena piyang andre kisa pe kirayi hu ndramat hu ro piyang ara hu kamat, pe kiwiri pingen pe kikiy kiya ta hu ndramat tiken.>> Yihu ndramat hu kilingi Yesu ipa tehe toro pe hu pa, <<Yiy mbuna kimbusi kultuw ara.>>
\p
\v 17 Pwen pe Yesu maran iya kili hu pe ipa,
\q1 <<Paratapeh pe hu ratuluwiy iro puk ta Ngindrai?
\q2 Pat mepo yihu ndramat para pwiliya seu hu nimei pe hu piyaniy hu pa ndre mwomwan ara mahapo kinsarayah mwayih masih.
\m
\v 18 Kapa yihu ndramat masih kayos ndrita pat aro, ara andre hu karamutmut kamwomwan masih, pe kapa pat ara kiyos kiya ndrita hamou ndramat ara ndramat ara andre kimwalahat kiya mwomwan.>>
\p
\v 19 Yihu ndramat namandra para lo pe yihu ndramat tahu paris ara hu pasaniy tehe Yesu iro ki nongan ara iya ta hu ko, pwen pe hu paka mbultuwe Yesu, hapeko hu noh tahu ndramat masih hu ro ara.
\s1 Ol i mas givim takis long Sisar, o nogat? (Translate)
\r (Matyu 22:15-22; Mak 12:13-17)
\p
\v 20 Pwen pe yihu ndmandran para lo pe yihu namandran tahu pris yihu ro memerani Yesu pe hu pwandrisa hu ndramat tiken hu kaya pwasoyou tehe hu namiliy para nakahalong nongna Yesu. Yihu pakapwasike yiy kiya tiken nongan pe hu kawiri yiy kayaliy pe kiro tine nongan mbulmamara hu namandran para kol.
\v 21 Yihu ndramat aro hu sike Yesu hu pa, <<Namandran, yowu pahasaniy tehe lohongai masih ata wong iyaliy aro ndrukonan opu. Yowu pahasaniy tehe aro nimnim sehe ndramat namandran ndre mbusukau ara pukene, ngara apiyani nongan ndrukonan ata ngindrai opy para hu ndramat kapasaniy.>>
\v 22 Yihu ndramat aro hu sok yiy paiwe hu pa, <<Apwai isa ta yowu, hiyan para tukaiki takis kiya kili Sisa ndre pwi?
\p
\v 23 Hapeko Yesu kinime pwakeriu tahu pwen pwen pe ipwai iya ta hu ipa,
\v 24 <<Wawu kayingani hambut sombule pat kisa kili yo na pe tukanime, ngala hiyeh pe sumoiwa hiyeh italiy?>> Pwen hu pa, <<Ngalan pe sumoiwa Sisa.>>
\p
\v 25 Pwenpe Yesu ipwai iya tahu ipa,
\p <<Kiya, aikaiki melta Sisa kiya kili Sisa pe melta Ngindrai kiya kili Ngindrai.
\p
\v 26 Yihu ndramat hu rotine mbulmara hu ndramat hu ro ara ara hu kanlahi para hu kawiri yiy pwi. Pwen hu hun opu pe hu pwes iya nongan.
\s1 Ol Sadyusi i askim Jisas long man i dai na i kirap bek (Translate)
\r (Matyu 22:23-33; Mak 12:18-27)
\p
\v 27 Iya mulan, Yihu Sadusis tiken mepo hu pa, ndramat hu mat ara andre hu kantine kamulan pwi, ara hu sa kili Yesu pe hu sike yiy hu pa,
\v 28 <<Namandran, Moses iratuluwi lo iye isa torou, lo ipa, <<Kapa hamou kamai kimat pe pihinau tan kihou pe noru hilu pukene, pwen mapwai andre nali kamai imat ara, ara andre kiwiri pihinau ta nalin pwen pe hily kapo mbuhan pe andre mbunah ara andre kiwiri ngala taman kimat.>>
\v 29 Yihu Sadusis ara hu tiyaniy hu pa, <<Lang sih yihu kamai mandralmou tama hu hamou pe tina hu hamou hu yen pe yiy ndrohan iyesou hapeko norun pukene pe imat.
\v 30 Pwen pe yiy mundruwan itine pe iwiri pihinau ta nalin,
\v 31 pe iyamulan hamou i wiri [ihinau ta nalin yihu mandrolmou kene hu wiri pihinau ara hapeko noru hu pwi pe hu mat.
\v 32 Iya mulan masih pihinau aro imat.
\v 33 Kiya,nakiro mwenen lang para ndramat hu kanmat nakasa tine, pihin ara andre kirayah nambuyu hiyeh ndrukonan? Pihin ara nambuyu mandrolmou kene.
\p
\v 34 Pwen pe Yesu ipwai iya tahu ipa, <<Yihu ndramat para mahapo ara hu yesou,
\v 35 pe yihu ndramat kamai pe pihin mepo Ngindrai ipa,<<Andre hu katine kili kimat ara kiyamulan andre h kan yesou pwi.
\v 36 Yihu andre kambus tehe yihu angelo pe pe andre hu kanmat pwi. Yihu kana rayah noru Ngindrai para tesah hu kammat pwen pe hu sa tine paiwe.
\v 37 Pe Moses ipwai ngawan tehe yihu ndramat hu mat ara andre katine paiwe. Ita titiye sahin para mwan iyat yangiy ara yiy iwong iya ta ngindrai tehe Yapan ta Aparaham, Yapan ta Yisaak, pe Yapan ta Yakop.
\v 38 Yiy are Yapane hu ndramat mwale hu, yiy Yapane hu ndramat kanmat pwi, Yiy opu pe worou masih tapo mwale rou.>>
\p
\v 39 Yihu namandran para lo tiken hu pwai iya tan hu pa, <<Namandran, nongnam atiyaniy ara mwayih iya.
\v 40 Pe hape hu kasok Yesu paiwe pwi.
\s1 Jisas i askim ol manmeri long man God i makim (Translate)
\r (Matyu 22:41-46; Mak 12:35-37)
\p
\v 41 Pwen Yesu isike hu ipa, <<Imbus tehe tapeh ndrukonan pe hu pa (Messiah) ara ndraye Tepit?
\v 42 Tepit mbukenan itiyaniy ita puk para sam tehen toro:
\q1 <Ngindrai ipwai iya ta Yapan to ipa,
\q2 <<Apwan iye iya pwen te
\q2 nim mot.
\v 43 Kipo kiyki yihu ndramat
\q2 mbuwali hu tan kaya pahandran.
\m
\v 44 Wawu kanimei Tepit mbukenan ipohowe yiy <Yapan to>. Tehen tapeh ndrukonan mepo (messayah) andre hamou ndraye Tepit?>>
\p
\v 45 Yihu ndramat ndranga hu irndron nongnan pe yiy itine pe ipwai iya ta hu ndramat ta para poya mbulyan ipa,
\v 46 <<Mara wawu kiro ta hu ndramat namandran para lo. Yihu namiliy para hu kaiki ndrihiyap naiwen pe hu keye rikai pe yihu namiliy para hu ndramat kapahonani hu pe hu kawong kata hu kiro ndrohonoku tawuwure. Yihu namiliy para hu kawiri nokuyok hiyan ngondriya yumwa totohul ndre sih anandrinai namandran.
\v 47 Ngara hu kapwasike yihu pihinau pe kapahanowe suwe hu. Pe Ngara hu kapwasoyou para hu kaliwi totohul. Lang mulan andre hu kawiri nopwaran namandran iya.
\c 21
\s1 Rabismeri i givim ofa long God
\p
\r (Mak 12:41-44)
\p
\v 1 Yesu iro tine pe inime yihu ndramat moniya hu soyon hu ya yuk moniya hu iya ngondriya pweniu ngondriya (temple) yumwa totohul.
\v 2 Pe inime pihinau hamou nambuyun kinimat pe nimnim ta iki koisariy iyaiki moniyan malpai mendreheh iya ngondriya pweniy.
\v 3 Pwen pe Yesu ipwai iya ta hu ndramat hu ro ara ipa, <<Upwai isa ta wawu, pihinau momwan iye ara iki moniyan masikene pe wawu masih toro ara wawu kaniyuk soyon pwi.
\v 4 Yihu ndramat masih tora ara moniya hu woyon iya ita pe yihu yaiki hape ko iya ngondriya pweniu, hapeko pihin iye monemonen momwan masih ara iyaiki noru moniyan masih para kipwekeyani yiy kiya anandrinan.
\s1 Jisas i tok long tempel bai i bagarap (Translate)
\r (Matyu 24;1-2: Mak 13:1-2)
\p
\v 5 Yihu ndramat tiken para poya mbulya Yesu hu nime hu ndramat hu nowi ngondriya temple pe hu ro wong iyaliy iya hu nowiy iya pat lahalahayan pe hu ndramat hu hingini moniya hu iya ta Ngindrai. Pwen pe Yesu ipa,
\v 6 <<Memelit masih mahapo mepo wawu nime iye ara lang ita po isa pe andre si pat yohou andre konho noku hu pwi andre hu kapiyani hu masikene kiya pwan.
\s Jisas i tok long planti hevi bai i kamap (Translate)
\r (Matyu 24:3-14; Mak 13:3-13)
\p
\v 7 Pwen pe hu sike yiy hu pa, “Namandran, melat apwai ara andre kirayah kahaleh? Pe tesah andre kisarayah pe kiyinganiy tehe lang ara kinsa?
\p
\v 8 Yesu ipwai iya ta hu paiwe ipa, <<Mara wawu kiro ta wawu, mahatisan hu kapwasike wawu, paratesah yihu ndramat soyon iya andre hu kasa pe hu kapohowe ngolo pe hu kapa ndramat mepo wawu toro longe yiy ara ye ko, pe andre hu kapa lang kisa pakeh pwen, hapeko wawu mbuna koho ndruwa hu.
\v 9 Pe kiya mulan kapa wawu kahalong tehe hu kol namandran hakol kipo pahun kiya polo hakol, ara wawu mbuna kanoh pe kalelen. Memelat masih ara, ara andre kisarayah hapeko long mepo Yapan kinipohowei ara andre kinsa kileh pwi.
\p
\v 10 Pe iwong paiwe ipa, <<Yihu ndramat para kol hakol andre hu kapo pahun kiya polo hu ndramat para kol hakol pe yihu ndramat para wum ta king hamou ara andre hu kaya po pahun kiya polo king hamou mahu yowen.
\v 11 Pe andre nunuw namandran kirayah, pe mundruwai namandran andre kirayah pe mwamwa mwomwan andre kingaplani kol masih pe memelit soyon iya kahanohowai andre kisarayah paingan yang.
\p
\v 12 Yesu ipa, Memelit masih upwai ara andre kinsarayah mapwi pe andre hu kambultuwe wawu, kawasi wawu pe hu karakultuwani wawu kiya mwomwan. Pe andre hu kaiki wawu koro tine nongan ngondriya kou. Andre hu kalohonganiy para hu kaiki ngolo kisa pwan, pwen pe andre hu kawiri wawu kaya mbulmara hu king pe yihu pohon pe yapane kol.
\v 13 Pwen pe nongan hiyan andre kingap sai tehen ara kiya kili hu ndramat.
\v 14 Pwen pe wawu mbuna kalolohonge soyon kiya sehe nongan andre wawu kahangini hu kiyaliy.
\v 15 Paratesah, yo mbukeno andre kuiki nongan kiya poho wawu pe andre kuiki lohonge hiyan kisa kili wawu. Pwen pe hu ndramat hu nakaiki wawu kiya nongan ara andre hu kanlahi para korokowi ndre hu karandroyani nongno ukiy isa kili wawu pwi.
\v 16 Yesu itihaniy iya ipa, <<Yihu tina mowu pe tama mowu hu, pe wawu ndrai sih pe hu yowe wawu ara andre hu kaiki wawu kiya yima hu ndramat para taya mowu pe andre hu katingundru wawu kamat.
\v 17 Pe yihu ndramat masih andre ndrina hu kilokuh tawawu, paratesah ngolo iro sura wawu.
\v 18 Hapeko andre hamou kampaya wawu kinimat pwi masih.
\v 19 Wawu koro tine pukeyan pwen pe andre wawu kawiri mipwan hiyan kiya mulan.
\s Jisas i tok long Jerusalem bai i bagarap (Translate)
\r (Matyu 24:15-21; Mak 13:14-19)
\p
\v 20 Yesu iwong paiwe ipa, <<Kapa wawu kanime hu ndramat para pahun kasa pe hu karakeyani Yerusalem ara napwai tana wawu kol ara nakiya mwomwan ara.
\v 21 Kiro mwomen lang ara yihu ndramat para kol Yutah ara hu kawop kaya ngonoho pe yihu ndramat para Yerusalem ara hu katali kol ara pe hu kawop kaya hape, pe hu ndramat hu year mwen kol ara, ara mbuna hu kaya ngondriyan.
\v 22 Lang ara, ara andre lenge Ngindrai para kiposoiwi kultuwayi hu ndramat mwomwan. Pwen pe andre nongna Ngindrai masih ita puk tan ara andre kisarayah ndrukonan.
\v 23 Lang ara ara hu pihin mapwindriya hu pe hu pihin noru malaman iro yin sus ara andre hu kaiki koisirai namandran iya, paratesah ndrina lukuh ta Ngindrai andre kiyos kiya ndrita hu ndramat ara pe nopwaran namandran andre kirayah.
\v 24 Yihu ndramat mwomwan andre kasa pe karayi hu kamat pe andre kawiri hu kaya ngondriya koy para kol namandran para kol pwan masih. Pe yihu ndrika hu ndramat tiken para hakol andre karahutuwe Yerusalem kipo lang mepo Ngindrai kinpohowei para hu ndramat para kol hakol kawiri Yerusalenm kiya mbukenan hu kihipwen.
\s Bihain Pikinini Bilong Man bai i kam (Translate)
\r (Matyu 24:29-31; Mak 13:24-27)
\p
\v 25 Yesu iwong paiwe ipa, <<Lang ara andre wawu kanime tehe walah, piriy, paramwandrai andre nimnim tahu kimapaiwe. Pe kol pwan ara andre lohonga hu ndramat masih andre kiya mwomwan masih pe andre hu kahihingiyngasa nowei namandran kiro talon pe yihu andre kanoh kiya mwomwan.
\v 26 Yihu ndramat soyon iya andre kalolohonge kiya hu memelit naki rayah kol pwan pe andre hu kanoh kiya mwomwan pe mara hu andre kumbui paratesah yihu melat pukeyan para paingan yang andre kihumu.
\v 27 Pe kiro mwonen lang ara andre yihu kamai pe pihin andre hu kanime noru ndramat kiho ngondriya kokom pe kiso kiya sura pwoke namandran pe nganan namandran.
\v 28 Memelit masih ara kirotayah pwen wawu masih koro tine pe paya wawu kitandras kiya paingan paratesah, lang ta ngindrai para kisawiri wawu kinsa pakeh.
\s Yupela i mas kisim save long diwai fik (Translate)
\r (Matyu 24:32-35;Mak 13:28-31)
\p
\v 29 Pwen pe Yesu iwong iyau mara nongan handra iya kili yu pia, <<Wawu kanime kei maporoporon pe kei tiken i.
\v 30 Kapa wawu kanime hu kaiki kaimbuwe hu ara wawu pasaniy tehe lang para mwandrai hiyan ara.
\v 31 Tehe toro ko, kapa wawu kanime hu memelit tehen tora hu sarayah. Wawu kanihitana wawu tehe kingtom ta Ngindrai kinsa pakeh pwen.
\p
\v 32 Upwai ndrukonon isa ta wawu, yihu ndramat para mahapo hu kanimat mapwi pwen pe yihu memelit masih ara kisarayah.
\v 33 Kol pwan pe paingan yang andre kihipwen hapeko nongan to ara andre kinihipwen pwi.
\s Ol disaipel i mas lukaut gut (Translate)
\p
\v 34 Yesu iwong paiwe ipa, <<Hapeko mara wawu kiro ta wawu. Kiya hiyan, mahatisan wawu koro yin ndran opu pe ngah kitumbuwe ngundru wawu, pe matisan wawu kalolohonge soyon kiya memelit para nombuwe wawu. Kapa lohongai tehen ara kirahatuwe wawu, ara andre Ngindrai kisarayah kisa kih wawu porosih opu.
\v 35 Pwen tehe kopwen ngara kiraiyumwani yohowe, paratesah pe lang ara andre kirayah kili hu ndramat masih hu ropo kol pwan masih.
\v 36 Lang sih tehe sih mara wawu kiro ko pe wawu katotohul pe Ngindrai kiyki pwoke kisa kili wawu. Pwen pe andre wawu kanipohom memelit masih nakirayah pwi pe andre wawu koro tine mbulumara noru ndramat.
\p
\v 37 Land sih tehe sih Yesu ngara kihanuwani yihu ndramat masih ngondriya kou para (templte) yumwa totohul. Hapeko kol iping ara ngara kiyau kiya matin kiya seu hawum, ita ngondron sih ngara hu kapohowe ngalan olip.
\v 38 Pe yhihu ndramat masih ngara hu katine mandroulang pe hu kasa ngondriya – temple pe kasa halong nongan.
\ms Jisas i karim pen na i dai na i kirap bek (Translate)
\mr (Sapta: 22-24)
\c 22
\s1 Judas i promis long givim Jisas long han bilong ol hetman (Translate)
\r (Matyu 26:1-5; 26:14-16; Mak 14:1-2:14;10-11; Jon 11:45-53)
\p
\v 1 Tandrohonga lang namandran para peret para yiy pwi mepo ngara hukapohowe Lang namandran para kalohongani Ngindrai imbusi hu Yisrayel huro hiyan.
\v 2 Pern pe yihu namandran tahu pris pe yihu namandran para lo hu noh tahu ndramat masih. Pwen pe hu tokah sai para hu karayi Yesu kimat.
\v 3 Pwen pe Sinai iya ngondriya ndriya Yutas Isakariyot, yiy hamou tahu ndramat para poya mbulya Yesu kili songui pe lumou.
\v 4 Yutas Isakariyot iya wong iya sura hu namandran tahu pris pe yihu namandran pe pohon para temple (yumwa totohul). Yiy iro kah sai para kiyki Ywau kiya yima hu.
\v 5 Yihu ndramat namandran ara hu nime Yutas pe hu pwes namandran iya pe hu pwai iya ta Yesu tehe andre hu kahingini yiy kiya hayah sombule pat.
\v 6 Pwen pe Yutas ipwes pe ipa hiyan iya nongna hu pe iro kah hasai sai hiyan para kiyki Yesu kiya kili hu. Pwen pe iro lenge longe sih hiyan mepo yihu ndramat andre kato sura yiy pwi.
\s1 Tupela disaipel i redim kaikai (Translated)
\r (Matyu 26:17-25; Mak 14:12-21; Jon 13.21-30)
\p
\v 7 Pwen pe imownen lang namandran para peret yis aliy pwi isarayah pe yihu ndramat masih andre karayi hu noru sipsip para hu kalohongani lang mepo Ngindrai imbusi hu pe hu ro hiyan opy.
\v 8 Pwen pe Yesu ipwandrisa Pita hilu Yohanis pe ipwai iya ta hilu ipa, <<Walu kaya pe kapo keikei andandrinai rou para lang namandran iya.>>
\p
\v 9 Pe hilu sike Yesu hilu pa, <<Wou anamiliy para yolu kaya mbusi kiro hape leheh?
\p
\v 10 Pwen pe Yesu ipwai iya ta hiluipa, <<Walu kaya ngondriya kol namandran pe andre walu kapohonani ndramat hamou isap kohoi namandran ipep ndran kiho sai pe walu koho ndruwan kaya sehe seu nakiya liy.
\v 11 Pe walu kapwai kiya ta ndramira seu ara walu kapa, <Namandran, isike wou ipa, <<Sehe ngondriya seu tam mepo ita komwaihei mepo nakuni anandrinai para pasopa kiya sura hu ndramat to para mbulyo.
\v 12 Pwen pe yiy andre kiyingani ngondriya seu sahin namandran iya kisa kili walu. Kaya pe kambusi anandrina rou.
\p
\v 13 Iya mulan, Yohanes hilu Pita hilu ya pe hilu nime memelit masih tehe Yesu kinpwai. Pwen pe hilu roualiy pe mbulyani anandrinai masih para lang namandran mepo Ngindrai imbusi hu Yisrayel hu hiyan.
\s Jisas i givim bret na wain long ol disaipel (Translate)
\r (Matyu 26:26-30; Mak 14:22-26; 1 Korin 11.23-25)
\p
\v 14 Iro mwonen lang para namnam, Yesu iya impwan nokun iya sura hu ndramiran para poya mbulyan (aposel).
\v 15 Pwen pe ipwai iya tahu ipa, “Yo ara unamiliy namandran iya para kunamnam kiya sura wawu kiya anandrinai para (Pasopa). Kiya mulan kukuni nopwaran.
\v 16 Upwai sata wawu andre poho kinyan hape anandrinai iye pukene kipo kiki sungi lohongai ngondriya kingtom ta Ngindrai.
\p
\v 17 Iya mulan Yesu iwiri pweniu sih irawuloh iya ta Ngindrai ihipwen pe ipwai iya tahu ndramiran para mbulyan ipa, <<Wawukawiriy pe wawu masih kawiri hape hape mwelenga wawu.
\v 18 Upwai isa ta wawu andre kuniyin hape wain iye pwi kipo kingtom ta Ngindrai kisa.>>
\p
\v 19 Iya mulan iwiri mah hape irawuloh iya ta Ngindrai iyaliy ihipwen, iramburungiy pe ihingini hu iyaliy pe ipwai iya tahu ipa, <<Wawu kawiri nombuwe iye, uhungini wawu iyaliy para wawu kainiy pe andre koro lohongam yo kopwi.
\p
\v 20 Tehen aliy opwi, ihingini hu iya pweniu iya mulan para hu kanamnam pe ipwai iya tahu ipa, <<Pweniu iye ara Ngindrai isopat howen pe aramburuhiy iya ndreye, mepo imun isa ta wawu.
\v 21 <<Hapeko nakupwai kisa ta wawu, ndramat mepo nakirakultuwani yo ara impo pwan keyeu sura yo.
\v 22 Noru ndramat ara andre kimat tehe Ngindrai kinpwai, hapeko inimnim mwomwan masih para ndramat ara irakultuwani yiy.
\v 23 Pwen pe hu mbukena hu, hu ro soksok mwelenga hu, tehe hiyeh tahu ndrukonan andre kimbusi kultuw ara.
\s Ol disaipel i tok pait long husat i namba wan (Translate)
\p
\v 24 Hu wong iya pe takekei irayah mwelenga hu tehe hiyeh tahu ndrukonan namandran masih.
\v 25 Pwen pe Yesu ipwai iya tahu ipa, <<Yihu king tahu ndramat tana hut a Yapan pwi, ara pweke tahu ara namandran iya kili ndramat tahu, pe yihu namandran pe pohon para ngaplani kol ara hu sap ngala hu tehe yihu ndramat hiyan iya tahu ndramat masih.
\v 26 Hapeko wawu ara mbuna kambus tehen aliy, iriya sai pwi ndramat mepo nadirayah namandran mwelenga wawu ara kimbusi yiy tehe mbunah. Pe ndramat pohon para kol ara kimbusi yiy tehe hamou ndramat o mwahei para poya mbulen.
\v 27 Kiya hiyeh namandran kili hilu malmou iye, ndramat mepo impwan pe inamnam ndre ndramat para mbulyan(?) ndramat mepo imira pwan, ndrukon, hapeko you urupo sura wawu pe urupo mbulyani mbulya wawu.
\v 28 Yesu iwong paiwe iya tahu paiwe ipa, <<Wawu topo kili ngondriya lang momwan irayah kili yo.
\v 29 Pwen tehe Tomo kinihingini yo pweke para kungaplani hu ndramat tan pe yo tehen aliy andre kuhingini wawu pweke tehe to.
\v 30 Wawu andre kanamnam pe kayin ndran kiro kiyeu to koro ngondriya kingtom to: pe wawu andre kampwan keyeu pe wawu kangaplani yihu Isirayel para wum songui pe lumou.
\s Jisas i tok olsem Pita bai i givim baksait long em (Translate)
\r (Matyu 26:31-35; Mak 14:27-31;Jon 13:36-38
\p
\v 31 Yesu iyoh Saimon ipa,<<Saimon, Saimon! ahalingiy Sinai ara kiniwiri hiyan para nakihinonou wawu masih, para kihirani yihu hiyan kisa mawen kili hu momwan, tehe hamou ndramat iro piyang pe ihirani hu wit isa mawen pwisin.
\v 32 Yo ara kuntotohul isa tam Saimon pe fayit tam andre kinyos pwi. Pe apamui asa kili yo ara, aramwenyani nalin hu na.
\p
\v 33 Pwen pe Pita itine pe ipa, <<Yapan, yo ara urupo ko para nakiya ngondriya kou kasura wou pe kumat kiyapolo wou.>>
\p
\v 34 Yesu ipwai iya ta Pita ipa, <<Kakaruk andre kinang mepo kiping pwi kipo wou apwai tehe tanam to pwi maporotoyoh.
\s Jisas i tok ol disaipel i mas kisim paus mani na hanbek na bainat (Translate)
\p
\v 35 Iya mulan Yesu isike yihu ndramat tan para mbulyan ipa, <<Koluw mepo upwandrisa wawu yau pe wawu kanikun sahat ndropwa nahin ndre sahat ndropwa kunkun ndre pwelekai para pweleka mowu pukene ara wawu rakamam iya hapesah ndre pwi, pe hu wong imui iya kili yiy hupa,
\p <<Pwi yoh yowu karakamam kina hapesaj pwi.
\p
\v 36 Pwen pe Yesu ipwai iya tahu ipa, <<Kapa sehe ndramat mandropwan sahat, ndropwa mahin ndre ndrop ndropwa kunkun ndreh ara akakuniy, pe sehe ndramat masemelan wak pwi, ara aya sowani hamou ndroham pe awiri kenen pe asou hapai semelam kiyaliy.
\v 37 Upwai sata wawu puk at Ngindrai kinpwai tehen toro, yihu ndramat hu kanimei yiy tehe hamou ndramat momwan, upwai sata wawu yihu ndramat masih andre hu kambusi kultuw tehen aro kisa kili yo. Paratesah pe puk ta Ngindrai kinpwai tehe memelit masih ara, ara andre kinsarayah kili yo ndrukonan.
\p
\v 38 Pwen pe yihu ndramiran para mbulyan hupa, <<Maram kisarip. Semel malipai wak iye, Yapan. Pwen pe iwong imui iya kili hu ipa,
\p <<Mosun ara.>>
\s1
\s Jisas i beten long maunten Oliv (Translate)
\r (Matyu 26:36-46; Mak 14:32-42)
\p
\v 39 Yesu itali kol namandran pe iya tehe ngara kimbusi lang sih tehe sih ngara kiya Ngondro Holip, pe yiy ndramiran para poya mbulyan huya sura yiy.
\v 40 Iya rayah iya ngondron pe ipwai iya ta hu ndramiran para mbulyan ipa, <<Wawu katotohul kiya kili Ngindrai para kipwokeyani wawu pe andre wawu kanyos kina nima Sinai pwi.
\v 41 Pwen itali hu pe iya iya mwanan hape ilahi tehe hamou ndramat kipiyani sih pat kayos kiyaliy, pe impwan iya ngundrun pe itotohul ipa tehen toro ipa,
\v 42 <<Tomo, kapa anamiliy para arase pweniu para nopwaran kili yo, ara ambuna hilingi lohongo to pwi yoh, Oho ndruwa lohonge tam imwonen.
\v 43 Pwen pe angelo hamou para paingan yang iya rayah iya kili yiy pe ipwokeyani yiy.
\v 44 Yesu ihingorowe nupwan iya; pwen pe itotohul pukeyan iya pe mbusungereyin iromuw kuyun pwen tehe ndrai iya pwan.
\p
\v 45 Itotohul ihipwen itine pe irikai iya kili hu ndramiran para poya mbulyan pe inime hu ye matin paratesah hu ndriya irang namandran iya.
\v 46 Pwen pe ipwai iya tahu ipa, “Wawu tora matin paratesah? Wawu katine pe akatotohul kiya kili Yapan pe andre wawu kanyos kanna nima Sinai pwi.
\s1 Judas i givim Jisas long han bilong ol birua (Translate)
\r (Matyu 26:47-56; Mak 14:43-50; Jon 18:3-11)
\p
\v 47 Yesu irowong ndron pe yihu ndramat tiken husarayah. Yutas Yiskariyot iromu tahu. Yiy ara hamou tahu ndramt ta Yesu, kili hu songui pe lumou. Yiy irikai iya mwonen iya kili Yesu pe irahunghung iya tan.
\v 48 Hapeko Yesu isike yiy ipa, <<Yutas, asarahunghung isa to para tesah wou arakultuwani yo?”
\p
\v 49 Yihu ndramiran para poya mbulyan huro kili Yesu, hunime memelit masih irayah pe hu sike Yesu hu pa, <<Hiyan para yowu kawiri semela yowu wak ndre konan, Yapan?>>
\v 50 Hamou tahu ihilak opu pe isahi ndreinga ndramat hamou para poya mbulya hu Namandran tahu pris.
\p
\v 51 Pwen pe Yesu ipwai ipa, <<Kultuw ara mosun. Pwen niman iya ndrainga ndramat ara pe imbusiy iya hiyan.
\p
\v 52 Yesu itine pe ipwai iya tahu pohon para kol, yihu namandran tahu pris, pe yihu namandran para temple mepo hu pakasa mbultuwe yiy ipa, <<Wawu sap hu semen, kei pe wawu sa pwen tehe wawu pakasa mbultuwe hamou ndramat para Pahun pe pahana ndre?>>
\v 53 Lang sih tehe sih ngara kuro sura wawu ngondriya temple, hapeko wawu kanmbultuwe yo pwi. Hapeko lang mepo ara lang ta wawu imwonen. Tehe mahapo pwoke para kol lokohan kinna pwokeyan.>>
\s1 Pita i tok, em i no save long Jisas (Translate)
\r (Matyu 26:57-58; 26; 69-75; Mak 14 ;53-54,14 ;66-72; Jon 18 ;12-18; 18:25-27)
\p
\v 54 Yiy mbultuwe Yesu pe hu wiri yiy iya seu ta hamou namandran tahu pris pe Petrus ho ndruwan hapeko iho yau mulan mwanan hape.
\v 55 Mwan iro yat ngondriya ndronoku tawuwure para tample pwen pe Petrus iya pe ipwan sura hu ndramat tiken mepo hu ropwan ngilsen.
\v 56 Pwen pe hamou pihin para poya mbulen ngondriya temple inime Petrus pe maran indrang tan pe ipa, <<Ndramat iye, yiy hamou i mepo iro sura Yesu.>>
\p
\v 57 Hapeko Petrus ihiterena yiy pe ipa, <<Yo tono ta ndramat ara pwi masih.>>
\p
\v 58 Iro ndrangan naiwen pwi ko, ndramat hamou ipa, <<Wou hamou tahu.>> Hapeko Petrus ipwai iya ta ndramat ara ipa,
\p <<Pwi you! Yo pukene.>>
\p
\v 59 Hu ro iwiri hangah pwen pe ndramat hamou ikekei pukeyan iya ipa, <<Andre tukanilolohonge soyon pwi, ndramat ita iro sura Yesu, paratesah pe yiy hamou para Kaliliy i.
\p
\v 60 Hapeko Pita iwong imui iya kili ndramat ara ipa, <<Yo kunukowu iya nongan atawong iyaliy ara yi, iro wong ndron pe kakaruk irang.
\v 61 Pwen pe Yapan ipeiwani maran iya mwonen iya kili Petrus, pe ilohongani nongna Yapan mepo kinpwai iya tan ipa, <<Kakaruk andre kitang mapwi pe wou andre apa akowu to maporotoyoh.
\v 62 Petrus ilohonganiy pwen pe iwop iya ngawan pe irang maleyiy.
\s1 Ol i lap long Jisas na paitim em (Translate)
\r (Matyu 26:67-68; Mak 14:65)
\p
\v 63 Yihu ndramat mepo hu ro memerani yiy ara hu rayiy pe hu pwasimiri yiy.
\v 64 Pe hu ndrutuhi maran iya ndrihiyan pe hu sike yiy hupa, <<Kiya, awong, tehe hu propet, hiyeh ndrokonan irayiy wou?>>
\v 65 Pe hu pwayiy iya nongan mwomwan soyon iya.
\s1 Ol i kotim Jisas long ai bilong ol kaunsil (Translate)
\r (Matyu 26:59-66; Mak 14:55-64; Jon 18:19-24)
\p
\v 66 Mandroulang, paramwandrai ingas, pe yihu ndramat namandran tahu ndramat masih hu sawule, yihu namandran tahu pris pe yihu namandran para lo hu yaharong pe hu liwi Yesu isa mbulmarahu.
\v 67 Pwen pe hu pwai iya tan hu pa, <<Apwai sat a yowu kapa wou Kiristus.>> Pwen pe Yesu iwong imui iya kili hu ipa, <<Kapa kupwai sata wawu, wawu andre kanihilingi yo pwi.
\p ...
\v 68 Pe kapa kusike wawu, wawu andre kasomwi yo pwi.
\v 69 Hapeko kiro mahapo kiya ara andre Noru Ndramat kimpwan iya pwen te nima Ngindrai mot.>>
\p
\v 70 Pwen yihu ndramat hu sike yiy hupa, <<Wou Noru Ngindrai ndrokonan? Pwen pe iwong imui iya kili hu ipa,
\p <<Wawu pwai ndrokonan tehe yo Norun.>>
\p
\v 71 Pwen pe hupa, <<Worou mbuna tukayoh hu ndramat kasa pe katiyani pakut ta ndramat iye. Tukanhilingi iyau pohon ipwai.>>
\c 23
\s Ol i kotim Jisas long ai bilong Pailat (Translate)
\r (Matyu 27:1-2; 27:11-14; Mak 15:1-5; Jon 18.28-38)
\p
\v 1 Iya mulan yihu masih hu tine pe hu wiri yiy (Yesu) iya kili Pailat.
\v 2 Pe huiki yiy iya nongan hupa, <<Yowu nime ndramat iye iro pwasike hu ndramat torou, ipwai iya tahu para hu mbuna kapiye sombule pat kiya kili Sis ape ipa, yiy ara Mesaya pe yiy hamou king.
\p
\v 3 Pwen pe Pailat isike yiy ipa, <<Wou King tahu Yutah?>> Pe Yesu iwong imui iya kili Pailat ipa,
\p <<Tehe anpwai.>>
\p
\v 4 Pwen pe Pailat ipwai iya tahu namandran tahu peis pe hu ndramat masih hurawule ara ipa, <<Yo unimei tehe ndramat ara kanmbusi handra melit mwomwan pwi masih.>>
\p
\v 5 Hapeko yihu ndramat ara hu wong pwokeyan iya hupa, <<Yiy ngara kirikai ngondriya kol masih para Yutah, iro Kaliliy is ape iro manen kili rou pe iro hinuwani hu ndramat imbusi ndriya hu ingas.
\p
\v 6 Pailat ihilingi nongan masih ara pe isikei ipa ndre ndramat ara ara hamou para Kaliliy.
\v 7 Iya mulan Pailat ipahasaniy tehe Yesu ara iyau kol namandran mepo Herot ironimnim iyaliy. Pe lang ara, ara imwonen Herot ara iro Yerusalem.
\p
\v 8 Herot inime Yesu pe ipwes namandran iya, paratesah, kinihilong yiy hapeko kinnime yiy pukene kopu ndrangan naiwen iya pe inamiliy para Yesu kimbusi handra [mirakel] kiro mbulmaran.
\v 9 Pe Herot isike Yesu iya soksok soyon iya hapeko Yesu kinwong pwi masih.
\v 10 Pwen pe yihu namandran tahu pris pe Yihu namandran para lo hu wong soyon pe hu ro yuk nongan iya ndrita Yesu.
\v 11 Herot pe yihu ndramiran para Pahun hu pwasimiri Yesu pe hu ramimiri yiy iya mowmwan. Iya mulan huiki malkei hamou iya ndritan pe hu pwandrisa imui iya kili Pailat.
\v 12 Iro lang ara imwonen, herot pe Pailat hilu sopat iyawule; mamu ara hamou kinohope nawule sura hamou pwi.
\p
\v 13 Iya mulan Pailat iyoh Yihu namandran tahu pris pe yihu pohon para kol pe yihu ndramat masih hu sawule.
\v 14 Pe ipwai iya ta hu ipa, <<Wawu liwi ndramat ara isa kili yo pe wawu pa yiy iro pwasike hu ndramat para kaya sai mwomwan. Hapeko mahapo utele yiy iya hiyan pe kunnime handra melit kinmbusi mwomwan tehe wawu pwai ara pwi masih.
\v 15 Herot tehen aliy kinime handra kultuw mwomwan ndramat iye kimbusi pwi yoh. Pwen pe ipwandrisa yiy imui isa kili tou. Yiy kinmbusi handra kultuw mwomwan pwi masih para katingundrun pe kimat kaliy.
\v 16 Pwen mahapo andre kamwiri yiy opu pe kiyau.
\p
\v 18 Ngara kiro lang namandran para Pasopa ara Pailat ngara kitali hamou tahu ndramat mepo hu ro kou ara kisa mawen.
\v 19 (Parapas ara ndramat hamou huiki yiy iya ngondriya kou paratesah iliwi hu ndramat pe hupo Pahun iro ngondriya kol pe ira ndramat imat.)
\p
\v 20 Pailat ara inamiliy namandran iya para kitali Yesu kiya ngawan. Pwen pe isike hu ndramat hurowule ara paiwe.
\v 21 Hapeko hu wayeh imui iya kili yiy hupa, <<Yiy kimat, yiy kimat!>>
\p
\v 22 Maporotoyoh imwomen Pailat isike hu paiwe ipa, <<Kiya, memelit mwomwan mepo yiy imbusiy? Yo kunime handra memelit mepo ilahi karayiy kimat kiyaliy. Andre kamwiri yiy opu pe kapwandrisa yiy kiyau.
\p
\v 23 Hapeko yihu ndramat ara hu wayeh namandran iya para karayiy kimat kiya kei tondrih. Pe yohola tahu irahatuwe nongna Pailat.
\v 24 Pwen pe Pailat ihondruwa lohonge tahu kopu pe ita nongan tehe andre karayi Yesu pe kimat.
\v 25 Pe Pailat itali ndramat tehe hu namili yiy para kisa ngawan ndramat mepo ipopahun iya sura namandran pe pohon para kol irayi ndramat imat pe huiki yiy iya ngondriya kou.
\s1
\s Ol i nilim Jisas long diwai kros (Translate)
\r (Matyu 27:32-44; Mak 15:21-32; Jon 19:17-27)
\p
\v 26 Pwen pe yihu ndramat para Pahun huluwi Yesu iya mawen. huro tokai sai pe husa pohonani ndramat para kol hakol ngalan Sairen ngalan Saimon iropo isa ngondriya kol. Hu mbultuwe yiy pe hu8ki kei tondrih iya pwesen ikun iho ndruwa Yesu.
\v 27 Lang ara yihu ndramat soyon iya hu rondruwa Yesu iro mwelenga hu ndramat ara, ara yihu pihin tiken hu rotang pe hurotang mama iya tan.
\v 28 Yesu ipeiwani yiy pe ipwai iya tahu ipa, <<Wawu pihin [ara Yerusalem, wawu mbuna karangsi yo hiyan para wawu karangsi wawu pe noru mowu hu.
\v 29 Wawu kahilingi lang soyon ita pe isah pe andre hu kapa tehen tora kamwahei ta noruhu mapwi pe hu pihin mepo hu kamwahei ta noru hu mapwi pe yihu pihin mepo noru pukene para koho ndringa su pwi.
\v 30 Kiro mwonen lang ara imwonen pe yihu ndramat andre kapwai,
\q1 <<Kiya tahu kol ngondron hu kapa ano asa ndrita yowu pe hu kapwai kiya ta pahayi hu kapa,
\q2 akokulani yowu.
\m
\v 31 Kapa mahapo yihu mbusi pakut tehen tora iya ta kei mandran pe andre hu kambusi tehen tapeh kiya ta kei isomyun?>>
\p
\v 32 Yihu ndramat para pahun hu wiri hilu ndramat malmou mepo kultuwayihu mwomwan masih pe hu pakariyi hilu kamat kiya polo Yesu.
\v 33 Huwiri hu pe huyau huyarayah iya kol hakol ngalan ndrupele payan, pe hurayi Yesu imat iho kei tondrih iya sura hilu ndramat malmou kultuwayi hilu mwomwan masih, pe huiki hamou iya pwen te pwese Yesu mot pe hamou iya pwen te pwesen kamou.
\v 34 Pwen pe Yesu ipwai ipa, <<Tomo koyum kisikirani hu pe atali kultuwayi hu mwomwan. Tanah u sehe hu toro mbusiy pwi masih. Pwen pe hu le keiwen pe hu nonoyou laki iyaliy mwelenga hu.
\p
\v 35 Yihu ndramat hu rotine pe huro nime melat masih irotayah pe yihu namandran tahu Yutah hu pwasimiri yiy hu pa, <<Yiy imbusi hu ndramat tiken huya hiyan pe imbus tehe tapeh mepo kinlahi kintali yiy mbukenan pwi. Kapa wou ndramat mepo ipoho wou pa andrasa wiri hu kamui.>>
\p
\v 36 Pwen pe yihu ratuluwi nongan sahin hu King tahu Yutah iho ndrita paya Yesu.
\v 37 pe hu pwai iya tan hupa, <<Kapa ndrukonan tehe wou King tahu Yutah, kiya ambusi pe alai asa mawen kei tondrih.
\p
\v 38 Pe yihu ndramat para pahun hu pwasimiri yiy pe hu ya pakeh pe hu pakahang yiy ndrunu kei ngahan.
\p
\v 39 Pe hamou ta hilu ndramat malmou mepo hu ndruyani hilu iya polo Yesu ara ipwasimiri Yesu ipa, <<Wou ndramat Ngindrai ipohowe wou, kiya atli wou pe yolu yi.
\p
\v 40 Pwen hamou tahilu ipa, <<Ahun opu, wou anoh ta Ngindrai ndre pwi? Kimat tan tehe yiy opu.
\v 41 Kimat tatalu ara hiyan, paratesah, talu wiri kene tandroindroi tatalu, pe yiy ara kinmbusi handra kultuw mwomwan pwi masih.
\p
\v 42 Pe ipwai iya ta Yesu ipa, <<Alohongani yo lang namui ara tehe King.
\p
\v 43 Pwen Yesu ipwai iya tan ipa, <<Upwai isa tam ndrukonan mepo wou andro sura yo kiro paingan yang.
\s1 Jisas i dai (Translate)
\r (Matyu 27: 45-56; Mak 15:33-41; Jon 19.28-30)
\p
\v 44 Paramwandrai ara iro tahahai imwonen pe nganan iyahun pe kol ilokuh pe indrutuhi kol namandran aro masih ipo paramwandrai iya maroyoh piyahon.
\v 45 pe ndrihiyap iho ndrungak ngondriya temple ilen iya maltoh.
\v 46 Pwen Yesu irang namandran iya ipa, <<Tomo, nakuiki moiwo kiro niman,>> pe imat.
\p
\v 47 Namandran tahu para pahun inime memelit masih irayah pe ihidingala Ngindrai pe irawuloh iya tan pe ipa, <<Ndrukonan masih, yiy ara ndramat hiyan.
\v 48 Yihu ndramat masih hu rotine pe hu nime melat masih irayah ara hu nime memelit irayah pe humui huya wum hu ti winene hu pe hu rang.
\v 49 Yihu ndramat masih nepo hu pasani Yesu iya hiyan ara hu rotine mwanan iya sura pihin mepo iho ndruwa Yesu iro Kaliliy pe isa.
\s1 Ol i putim bodi bilong Jisas long hul bilong ston (Translate)
\r (Matyu 27: 57-61; Mak 15: 42-47; Jon 19:38-42)
\p
\v 50 Ndramat hamou ngalan Yosep, yiy para kol hakol ita ngondriya Yutah ngalan Arimatiya, yiy ara ndramat hamou hiyan.
\v 51 Yiy kinohopa hiyan kina lolohongai tahu namandran pe pihin tiken pwi. Yiy ngara kiyen opu pe kilonge Kingtom ta Ngindrai.
\v 52 Ndramat ara ko ngalan Yosep iya kili Pailat pe isike yiy para kiwiri nombuwe Yesu, pe Pailat ipa hiyan.
\v 53 Iwiri isa pwan pe isumwa yiy iya ndrihiyap hamou palen pwen pe hu wiri yiy iya ngat sih howen yihu ndramat rai iya nima hu pe hamou ndramat kinye matin ngondriyan pukene kopu.
\v 54 Lang ara, ara imwonen pakeh lang para Sapat kinsa pakeh pwen pe hu pakaramwani tiken memelit para Sapat.
\p
\v 55 Yihu pihin mepo hu tali Kaliliy pe hu rikai husa sura Yesu, ara hu ho ndruwa Yosep huya pe huya nime nombuwe ngondriya ngat para ndramat imat, pe hu Yosep iyki Yesu iye matin tehen tapeh ngondriya ngat.
\v 56 Yihu pihin hu nime pe hu mui huya sewehu pe hu mbusi tiken ndraikei ngonohon mwayih pe kapan iya sura memelit tiken para hu kayaiki kiya mandrakuyu Yesu iro lang Sapat ara hu ngoh tehe lo ta Mose ipwai.
\c 24
\s1 Jisas i kirap bek (Translate)
\r (Matyu 28:1-10; Mak 16:1-8; Jon 20.1-10)
\p
\v 1 Lang sih isa mu para sandre sih, makohuping o, hupihin huyanime ngat. Hu wiri ndraikei handra mangonohon layin, hukon mwanyani pwen pehukuniyo iya.
\v 2 Pe yihu pihin pakaya pohomarangat pwi, pat nepo hu ndramat huratulungi ngat iya liy ara kinto pwi hu kandriyani kinna mawen.
\v 3 Huya nondriya ngat hapeko hukanime nombuwe Yesu ara pwi.
\v 4 Yihu tanna hu pwi nombuwe Yesu ara italeheh, pe huro lolohonge soyon. Pe hunime hilndramat malmou hiltotine pake, koiwe hilu ara ngannganan iya.
\v 5 Hu pihin hunoh mimiri hu pe hutukuruhu iya pwan, hapeko hindramat malmou hilpwai iya tahu toro, <<Paratesa wawu sakah ndramat nepokintine mwalen pe nokun iye?
\v 6 Yiy kinto pwi, yiy kintine. Wawu kalohongani the mamu kinpwai, tehe iro ndron Kalili.
\v 7 Yiy ipwai isata wawu toro, hu kaiki Noru Hiyan ara nakanima hu ndramat ngara hu kambusi mwomwan, andre hu kaiki yiy kiya kei tondrih. Pe lang maroyoh pwen kitne i.”
\v 8 Hu longani nongan kinpwai mamu.
\p
\v 9 Hu tali ngat pe humui, pe huya pwai yata huyau tan songui pe hamou pe ndramat tiken i iya melit masih.
\v 10 Hu pwai iya ta huyau tan ara Mariya para kol namandran Maktala pe Yohana pe Mariya tina Yakopus, pe hu pihin tiken huro sura hu.
\v 11 Huyau tan ara hupa hu pihin pwasoyou, pwen hu kanlongani tisingi nongna hu pwi.
\v 12 Hapeko Petrus ingap pe iya ngat, pe yiy impwan pe ituluwani nondriya ngan, pe inime tambururan o iro liy, yiy iya seu ilolohonge soyon iya melit aro isarayah.* Hapeko Petrus ingap pe iya ngat, pe yiy impwan pe ituluwani nondriya ngan, pe inime tambururan o iro liy, yiy iya seu ilolohonge soyon iya melit aro isarayah.*
\s1 Hilndramat malmou hilnime Yesu iro sai iya Emiyus
\r (Mk. 16:12-13)
\p
\v 13 Iya lang ara ko hu pihin huya ngat, pe hilyau, tan malmou hilu rikai kol Emiyus. Kol ara ita mwanan iya Yerusalem, ndrohongan ara songui pe popowe hamou.
\v 14 Hilu rotikai ropoya pe hilu rowong iya melit masih isarayah.
\v 15 Hilulong iya melit masih aro kene, pe Yesu iya rayah pakeh kili hilu pe irikai iya.
\v 16 Hapeko melit handra iyohi mara hilu, pe hilnime ara Yesu ndre hiyeh.
\p
\v 17 Pe isike hilu ipa toro, <<Walu torapa tesah, nepo walu tora rikai itapo iya ko?>> Yiy ipa toro, hiltotine pe mbulmara hilu ara iyki koisariy.
\p ...
\v 18 Hamou tahalu ara ngalan Kiyopas, yiy ipa toro iya tan, <<Hu ndramat soisoyon iya hutora Yerusalem. Hapeko andre wou o ara tannam sehe melit isarayah Yerusalem iya lang mepo.
\p
\v 19 Yiy ipa toro, pe Yesu isike hilu, <<Sehe melit?>> Pe hilpwai iya tan toro, <<Yowu ropo wong iya melit masih isarayah kili Yesu para kol Nasaret. Yiy ara hamou Poropet, pe yiy ara kinho mbusi mbulen pwokeyan pwi pe kinhowong mara Ngindrai pe mara hu ndramat.
\p ...
\v 20 Hu pris pe ndramat payan torou pe huiki yiy iya kili hu ndramat nepo pohon para hu kol. Pe pohon para kol ipwai iya tahu karayi kimat, pe huya ndruyani yiy iya kei tondrih.
\v 21 Hapeko mannu yowu ara patisingi lohonge toro, <Ndramat nepo yiy kiwiri hu Yisrayel kamui,> Hu melit masih hurayah tora, ara lengen lang maroyoh.
\v 22 Pe mepo hu hayah pihin towu hu mbusi yowu pe yowu time mwomwan – Makohuping o huya ngat.
\v 23 Huya pe hu kanime nombuwe Yesu pwi. Pwen humui, pe hupa toro: <Yowu nime hu Angelou hayah, pe hupa toro: <<Yiy kintine.>>
\v 24 Hu ndramat hayah topo mwelewe ara huya ngat i, huya nime pe husa hupa toro ara tehe hu pihin hupwai. Hapeko yihu imwonen kanime pwi.>>
\p
\v 25 Pe Yesu ipwai iya tahalu, ipa, <<Lohanga walu pwi, koyu walu irut melit masih kene hu poropet hupwai.>>
\v 26 Tehentape? Walu kanpahasini pwi, Kristus andre kiwiri ngandran kimu na, pwen kamulan nganganan yiy kiwiri i?
\v 27 Pe yiy ipa topwe nongan masih ta Mose pe hu poropet, pe yiy ipwohowe nongan hiyan iya kili hilu, pe nongan tasahin hiyan ara tan imwonen, ara ipwohowe ndroyi nongan tan.
\p
\v 28 Huya rayah iya kol nepo hilu yaliy pe Yesu imbusi tora ara pakiya hangoh.
\v 29 Pe hilu puhunani yiy pe hilpa, <<Aro sura youluw para mwandrai nakatuh ara pake o nakiping.>> Pwen iya seu pe iro sura hilu.
\p
\v 30 Iya mulau hunakanamnam, pe Yesu impwan sura hilu. Pe iwiri ndrinanohun pe irawuloh iya kili Ngindrai, pe iramburungiy, pe iyki iya kili hilu.
\v 31 Yiy imbusi toro, pe mara hilu ileu. Hulu pahasani yiy ara. Pe yiy kinyau, hilu kanime yiy pwi.
\v 32 Pe hilu rowong ara, <<Worou rotikai sai pe iyki nongan isa kili talu, pe iropa ndroyi nongna Yapan iropo isa kili talu. Iya lang ara ndriya talu itine ndrokonan!>>
\p
\v 33 Hilpa toro: lang ara ko hiltine pe hilya Yerusalem. Pe hilya puhunani huyau ta Yesu songui pe hamou pe iya sura hu kowas hayah huro sura hu.
\v 34 Pe hupwai iya kili hilu, <<Ndrokonan masih, Yapan kintine! Simon kinimne yiy pwen!>>
\v 35 Tora ko, koyu hilu iti hu melit masih isarayah iro sai. Pe hilpa, <<Yiy iramburungiy ndrinanohun, pe tanna hilu tan.”>>
\s1 Huyau ta Yesu hunime yiy
\r (Mt. 28:16-20 pe Mk.16:12-18 pe Jn. 20: 19-23)
\p
\v 36 Hurope huropa nongan toro, pe Yesu imwonen iro tine mwele hu,
\p
\v 37 Hu tine mwomwan pe hunoh mimiri hu. Hu lohongani hupa ndre hunime mwomwoyou.
\v 38 Pe ipwai iya tahu ipa, <<Para tape wawu tine mwomwan? Para tape ndriya wawu ilohongani tesa-tesah?
\v 39 Wawu kanime nimo pe ndriko, yo imwonen urupo ye. Aiki nimam kisa kili yo, pe animei. Mwoiwou ara sangi pwi pe ndruwi pwi tehe wawu nimei iripo kili yo.
\p
\v 40 (Yiy ipa toro, pe yiy ipwaingani niman pe ndrikan iya kili hu)
\v 41 Hu masih hupwes, pe mapwi hukanpotisingiy lohongai. Pe hu lolohonge soyon. Pe ipwai iya tahu, <<Wawu po hayah namnam iripo iye ndre pwi?>>
\v 42 Pe huiki ni sahin nepo huruwani iya iyi kili yiy.
\v 43 Pe yiy iwiri pe iniy, pe hunimei.
\p
\v 44 Pe ipwai iya tahu ipa, <<Koluw uro sura wawu, pe kunpwai pwen kinsata wawu, hu nongan masih koluw huratuluwiy isa kili ara, pwahanou ta Mose pe hu nongan tahu poropet pe tahu Sam. Nongan masih ara andre kippwai.>>
\p
\v 45 Pe yiy iyingani lohonga hu, hu pahasani ratiliwa nongna Ngindrai.
\v 46 Pe ipwai iya tahu, <<Nongna Yapan ipa toro, Kristus andre kikuni ngandran, pe lang maroyoh kihipwen, pwen yiy kitine.
\v 47 Pe iya ngalan andre hu kapwohowe nongan hiyan kiya kili ndramat masih; para yihu karapaiwani ndriya hu, pe Ngindrai kisopoyani mwomwan tahu. Wawu karandroyi mbulen ara kiya Yerusalem.
\v 48 Pe wawu pakwohowe nongan kiya melit melit masih.
\v 49 Akahaling melit nepo koluw tomo ipa pakirapayani kis kili wawu, ara mahapo nakurapayani kisa kili wawu. Wuwu koro kol namandran ara kipo pwoke para kol paingan kis kili wawu.>>
\s1 Ngindrai iwiri Yesu iya kol paingan
\r (Mk 16:19-20 pe Aposel 1:9-12)
\p
\v 50 Pe iwiri hu ipo iya Peteni, ihiri iho ndrita hu pe itoholi hu.
\v 51 Iro toholi hu manau pe itali hu, pe Ngindrai iwiri yiy pe iya kol paingan.
\v 52 Pe humui iya Yerusalem, pe iya sura pwesai.
\v 53 Pe lang masih ngara hukoro rumwa totohun, pe hu hiri ngala Ngindrai.
