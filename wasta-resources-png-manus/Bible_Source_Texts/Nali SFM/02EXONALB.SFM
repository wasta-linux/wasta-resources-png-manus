\id EXO - Nali Translation
\ide 65001 - Unicode (UTF-8)
\rem Copyright Information: For any non-Paratext use of this text, permission must be obtained from the copyright holder
\rem Original draft by Rebecca Kailou before Sept 2008.
\rem Original typing by Sue Pfaff, Sept. 2008 ff.
\rem Paratext text entry by Louis Schulte - September 2012
\rem updated last ? by ?
\h Eksodas
\toc1 Eksodas
\toc2 Eksodas
\toc3 Eks
\mt1 Ngindrai Iwiri Hu Kamai pe Pihin tan iwuy
\mt2 o “Eksodas”
\ms Ngindrai iki mbulen iya kili Moses
\mr (Sapta 1-4)
\c 1
\s1 Ihu Isip humbusi mwomwan iya kili hu Israyel.
\p
\v 1-2 Noru Yakop hu kamai mwanye huya polo yiy huya Isip. Hu masih iya polo pihin pe mbunnah. Ngalahu mbunnah teheniye, Ruben, Simiyon, Lipai, Yuta,
\v 3 Isakar, Sebulun, Penyamin,
\v 4 Dan, Naptali, Gat, Aser.
\v 5 Yosep ara imu kinna hamulay pwi iya iro Isip. Lang aro, ihu Israyel huyau ta Yakop imwonen, pe ndramwaya hu kamai pe pihin, ihu mana ndrittinguy.
\p
\v 6 Yamulan Yosep pe hu at tan humat topwei.
\v 7 Hapeko ihu Israyel hu kun mbunnah soyon, pwen husa rayah pwokeyan pe kol Isip ara ipep tahu.
\p
\v 8 Lang pe ping soyon iya isa pwen, yamulan King hamou isarayah pe iya pohon tahu Isip. King ara tanan ta Yosep pwi.
\v 9 King ipwai iya tahu kamai pe pihin attan ipah, <<Ihu Israyel kamai, pihin, ihu soy soyon iya, pe pukeyay hu, pwoke tahu ara irammwaytini pwoke torou.
\v 10 Kapa pahun kitine, mahisan hukaya polo hu ndramat mepo tumusinani hu, pwen hu kapo pahun kisa kili rou, pe andre hu katali kol torou pe huka wop. Pwen tukaseyeh hasay say para kasungori hu kaliy humbuna kaya soyon.
\p
\v 11 Pwen ihu Isip hu pwai iya tahu ndramat iya pohon tahu hupa, huyki mbulen ngandrahan iya kili hu Israyel, para huka mbulyaniy. Hu pwai iya tahu Israyel pe hu mbusi kol malikan namandran, Pitom pe Rameses. Kol malikon ara para hu kambultani anandrinoy pe melita king.
\v 12 Ihu Isip hupo mwomwan masih yatta ihu Israyel, hapeko ihu Israyel hurayah ya soyon iya, pe hu pep kol Isip. Pweno pe ihu Isip hu noh attohu Israyel.
\v 13 Ihu Isip huyki mbulen noppwaran iya kili hu Israyel,
\v 14 pe mipwan tahu irayah mwomwan masih. Ihu Isip humbusi ihu Israyel hu ngandrah para hu pene pat, pe hu puli wum, hu mbulyani piyang. Hape koyu kinsikirany ihu Israyel pwi. Kone masih.
\p
\v 15 King para Isip iyoh Sipra pe pua, pihin malmou mepo hilu nimnim iya tahu pihin para Israyel, ihu Hipruw, kapa hu naka mwalahey.
\v 16 Ipwai iya ta hilu ipah, <<Kapa walu kanponokolani hamou pihi Hipruw kimwalahey, mbunnah kapa kamai, pwen walu katti ngundrun kimat. Kapa kimwalahey pe mbunnah kiya pihin, aikaiki yiy kiro.>>
\v 17 Hapeko hilu pihin malmou iye, hilu noh ta Yapan, pe hilu kanhilingi nongna king pwi. Pwen mbunnah kamai ara hu yen, hilu kanittingundru hu pwi.
\v 18 Pwen king iyoh hilu pihin malmou ara hilu sa, pe isike hilu ipa, <<Para toppeh walu mbusiy tehen ara? Para tesah walu yiki ihu mbunnah kamai hu yera?>>
\p
\v 19 Pwen hilu peywani imuy, hilu pah, “Hu pihin para Hipruw ara tehe hu pihi Isip pwi. Ihu pihin pwokeyan, pe ngara huka mwalahey ileheleh iya. Pwen pe youlu ro ndru ndrukat ndron, youlu pakaya ara hukani mwalahey pwen.
\p
\v 20
\v 21 Tehen ara ko pe Yapan imbusi hiyan iya ta hilu pihin malmou. Hilu ngara kanoh ta Yapan, pwen Yapan imbusi hilu pe hilu kun mbunnah. Pe ihu Israyel ara huropo iya soyon, pe hu kamai pihin pwokeya hu iya.
\p
\v 22 Pwen yamulan king ipwai iya ta hu kamai pe pihin para Isip ipah, aka lokihi hu mbunnah kami masih para Israyel pe akaya piyani hu kiya ndran Nail, pe hu mbunnah pihin masih hukoro.>>
\c 2
\s1 Hu kon rayi mbunnah Moses pwi.
\p
\v 1 Tandrohonga lang aro, ndramat hamou para Lipai, iyesou ya kili pihin para Lipai imwonen.
\v 2 Yamulan pihin i kuniy, imwalahey pe norun kamai. Yiy inime norun mwayih iya, pe ikulani norun imatin walah maroyoh.
\v 3 Yamulan iwiri norun isa ngawan, pe iwiri ndrop hu tiliy iya yowi ndromndriu, pwen iwiri mbura ta pe ipene ngara ndrop yaliy. Pwen iki mbunnah iye nondriyan pe iya kulani yiy iya mwelenga pitpit ira ngilse ndran.
\v 4 Pe pisu mbunnah ara iro tine mwanan hape iro nime tesa nakirayah kili yiy.
\p
\v 5 Iro tine pe noru king pihin yapolo ihu pihin para mbulyan husa ndran. Ihu pihin huye sai sai pwoki ndran, pe noru king un. Pwen inime ndrop iro mwelega pitpit, pe ipwandrasa pihin tan hamou iya wiriy isa.
\v 6 Noru king pihin itipe ndrop, pakinimei pwi, mbunnah kamai iye nondriyan. Itipei pe mbunnah irang, pweno noru king koyun isikirani yiy pe ipah, <<We iki koisariy. Yiy hamou noru hu Hipruw.>>
\p
\v 7 Pwen pusu mbunnah ara isa isike noru king ipa, Hiyan kapa kuya yoh hamou pihi Hipruw kisa, pe kiyuk sus katta mbunnah tam, ndre kone?>>
\p
\v 8 Pe noru king ipa, <<Hiyan, ambusiy tehen ara.>> Pwen pusu mbunnah imwonen iya pwai yatta tinan isa. Tinan isa iro.
\v 9 Pwen noru king ipwai ya tan ipa, <<Awiri mbunnah to iye pe apo mene yiy,ayuk sus kattan, pe andre kupo ndraymam.>> Pwen tina mbunnah iwiri yiy pe iyuk sus ya tan, pe ipo mene yiy.
\v 10 Mbunnah ya ndrokosayin hape, tinan iwiri yiy iya kili noru king pihin. Noru king pihin ihingini mbunnah ara irayah teh norun imwonen. Yiy ipwai ipa, <<Mbunnah iro ndran, pe uwiri yiy isa paingan. Pwen andre kuiyoh ngalan Moses.>>
\s1 Moses iwop iya Midiyen
\p
\v 11 Yamulan Moses ihi wihou, pwen iya nime i hu Hipruw, hu attan imwonen. Iya nime hu pe mbulen ta King pukeyan iya, huro mbulyaniy. Moses iya pe inime ndramat hamou para Isip, iro rayi hamou attan imwonen para Hipruw.
\v 12 Pwen Moses maran ihisselep, iya pe kin nime hamou ndramat into pwi. Pweno ihil leh ira mari ndramat para Isip, pe i kayhi kol kolay, pwen irony yiy iro aliy.
\v 13 Lang si mulan pe Moses imuy, iya pe inime hilu malmou hilu para hakon opwi, pe hiro rayi hilu. Pwen ipwai iya ta ndramat imu iya kultuw mumwan ipah, <<Para tesah arayi ndramiram?>>
\p
\v 14 Ndramat aro ipwai yatta Moses ipah, <<Hiye ipwai sattam para arayah hamou pohon towu, pe ndramat para tahalongoya mumwan towu? Wou apa rayi yo kumat tehe anrayi yapa Isip hamou, ndre?>> Moses ihilingi nongan aro pe inoh. Pwen ilolohonge pe ipah, <<Ihu ndramat masi hu kanpahasani sehe melit kunmbusiy pwen.
\p
\v 15 Yamulan king para Isip ihilingi nongan para sehe melit Moses kin mbusiy, pwen yiy paki rayi Moses kimat, pe Moses iwop ta King pe iyau iya kol Midiyen. Iyau, iya rayah pe iyam pwan ngilse ndran ngat si.
\v 16 Kol namandran aro ndramat hamou iya pohon ta Yapan iyen aliy, pe ngalan Yetro. Pe norun hu pihin ara mana ndrittimou. Moses impwan ngilse ndran ngat aro, pe ihu pihin aro hu pakasamwe ndran, pe hu paka songorani kokou, pwen ihu sipsip pe meme atta tamahu huka ying.
\v 17 Pweno ihu tama sipsip pe meme tiken aro husa ko hu rasse hu pihin aro hu you. Pwen Moses irasse hu ndramat ariyo huyau. Yamulan iyuk ndran yatta hu sipsip pe meme tahu pihin aro.
\p
\v 18 Pwen hu mui, huya pe tamahu isikehu ipah, <<Tehen toppeh wawu muy ileheleh mahapo?
\p
\v 19 Pwen hupah, ndramat hamou yiy para Isip, iro polo yowu pe hu ndramira sipsip tiken hu kanrasse yowu pw. Pe iyuk ndran iya ta ihu sipsip pe meme towu.>>
\p
\v 20 Yetro isike norun hu pihin ipah, <<Ndramat ara iro aleheh? Para tappeh wawu taly yiy yera yo ro? Akaya yoh yiy, pe kisa namnam kapolo worou.>> Pwen huya pwai yata Moses pe isa.
\p
\v 21 Yetro ipa ndre Moses kiye kili yiy, pe Moses ipa hiyan. Pwen Yetro iki norun Sipora iya ta Moses, pe Moses iwiri yiy.
\v 22 Yamulan, Sipora i kuniy, pe imwalahey norun kamai. Yamulan Moses imin pe ipah, <<Yo para kol hakon, pe usa urupo iye. Pwen andre kupohowe ngala mbunnah kiya kersom.>>
\p
\v 23 Lang soyon iya isa pwen, yamulan king imat. Pe ihu Isip huyki mbulen pwokeyan iya kili hu Israyel. Ihu Israyel hu rang iya kili Yapan, para kiwiri hu kasa mawen.
\v 24 Pwen Yapan ihilingi ndriyang tahu pe lohongan imuy iya hu nongan mamu, kin wong pwen yapolo Apraham, Aisik pe Yakop, para kiro kipwokeyani tumbu ihu hu.
\v 25 Yiy inime ihu Israyel mipwan tahu mwomwan masi. Pwen koyun isikirani hu, pe ipa andre kinimnim kiya ta hu.
\c 3
\s1 Yapan isay Moses
\p
\v 1 Tandrohonga lang aro, ara Moses iye kili nonan Yetro, pe iro nimnim iya tahu sipsip pe meme iro Mitiyen. Pe lang si Moses iluwani hu sipsip pe meme huya talywe kol hakon posowen iya rayah iya horep, ngondron ara ta Yapan. Ngondron Horep ara Sainai opwi.
\v 2 Pwen angelou ta Yapan isa rayah iya kili yiy, tehe mwan iro yat pweye key hakou mendreheh. Moses maran pakiya pe mwan iro yat pweyekey, pe kintimwi key pwi.
\v 3 Pweno Moses lolohonge soyon pe ipah, <<Melit iye handra masi. Para tappe mwan kin timwi key pukene? Andre kuya pakeh pe kunimey, sehe melit.>>
\p
\v 4 Yapan iro para sanga key, pe yiy inime Moses irikay isa pakeh, pwen iyoh yiy ipah, <<Moses, Moses.>>
\p Pe Moses ipah, <<Sehe melit.>>
\p
\v 5 Pe Yapan ipah, <<Mbuna sa pakeh. Ataly sumwaya ndrikam para tesah, pwan atta tine aliy, mbukenan yo kopwi pe nonombun.
\v 6 Yo Yapan atta tumbum hu. Yo Yapan ta Apraham, Aisik pe Yakop.>> Moses ihilingi nongan ko, indru tuhi payan para tesa, inoh pe andre kinneme Yapan pwi.
\p
\v 7 Pe Yapan ipwai yatan ipah, <<Yo kunimey pwen, tehe hu tora mbusi mwomwan ya kili hu yau to hu tora Isip. Hu tora yoh yo para kuwiri hu kasa mawen nima hu ndramat mumwan huya pohon tahu. Kunuhu lingi yoholai pe kun pehe saniy, Noppwaran pe ngandran ihu tora kuniy.
\v 8 Pwen pe usa pwan ara para kusa wiri hu, hu kasa mawen nima ihu Isip, pe hu kaya mipwan pwan hambut namandran, naman para aliy itandron, pwen ana ndrinay kirayah hiyan. Pwan ara mahapo ihu kenan, Hit, Amor, Peres, Hipi pe ihu Yepus hu mira aliy.
\v 9 Yo kun hilihingi ndriyang atta hu Israyel, pe kunime kultuw mwomwan ihu Isip hu mbusiy iya kili hu.
\v 10 Pwen mahapo, Moses andre kupwa ndrasa wou, aya kili king para Isip pe kitaly ihu kamai pe pihin to para Israyel, hukasa kili wou, pwen awiri hu kataly Isip pe hu kasa.
\p
\v 11 Yakili Moses ipah, Yapan, pe yo tehe sehe ndramat, pwen apa uweney para kuya kili king para Isip, pe kuya wiri ihu Israyel hu katali Isip pe hu kasa?>>
\p
\v 12 Pwen Yapan ipah, <<Yo andre kuro polo wou. Pe mahapo, andre kuyki kinima melit si para hinowani wou tehe yo upwandrasa wou aya kili hu Israyel. Kinima melit ara tehe iye. Kapa awiri ihu kamai pe pihin pe wawu kataly Isip kasa, pwen andre wawu karokum kiya wule para ngondron pe kalohongani yo.>>
\p
\v 13 Pe Moses ipwai ya ta Yapan ipah, kopa kuya raya kuya kili hu Israyel, andre kupwai kiya tahu tehe iye, <<Yapan atta papurou hu pwandrasa yo pe usa kili wawu.>> Kapa hu kansike yo, <<Ngalan hiyeh?>> Pwen nakuyki sehe nongan kiya kili hu?>>
\p
\v 14 Pwen Yapan ipah, <<Yo ko urupo teheniye. Apwai kattahu Israyel teheniye, Yo ko, ara ngala Yapan. Yiy ipwandrosa yo pe usa kili wawu.>>
\p
\v 15 Pe Moses, wou awong teheniye ka kili hu kamai pe pihin para Israyel, <<Yapan, yiy Namandran atta papu wawu hu, Aparaham, Aisik, pe Yakop, yiy ipwandrasa yo pe usa kili wawu.>> Yapan ipwai paiwe ya kili Moses ipah, <<Namandran, ara ngolo para andre kinto, kinto, pe papu wawu hu kasa rayah mulan, pwen hu koro pohowe yo tehenaliy.
\p
\v 16 Aya mbultoni ihu ndramat huya pohon tahu Israyel, pe apwai kiya tahu tehe yo Yapan, Namandran atta popu wawu hu, Aparaham, Aisik pe Yakop isarayah iya kili wou. Pe apwai kiya tahu tehene, <<Yapan ime kultuw masih ihu Isip hu mbusiy isa kili wawu, pwen yiy ilolohonge soyon isa kili wawu.>>
\v 17 Yo kunpwai pwen, andre kuwiri wawu kasa mawen Isip, kol mepo ihu ndramat ngara hu kambusi mwomwan kisa ta wawu, pe andre kuyki wawu kaya pwan tahu kenan, ihu Hit, Amor, Peres, Hipi, pe ihu Yepus. Pwan ara hiyan, pe naman paraliy soyon iya.
\p
\v 18 Apwai kiya tahu Israyel hu kahalingi nongan pe hu koro ndruwan. Wou awiri ihu ndramat pohon para Israyel, pe wawu kaya kili king para Isip pe kapwai kattan kapah, <<Namandran, yiy Yapan towu Hipruw, yiy iro polo yowu. Pwen yowu sa para kasike wou, para ataly yowu nakarikai kaya kol ndramat aliy pwi, pe yowu nakaya matin lang maroyoh pe kaya ratuntun hape kiya ta Yapan, Namandran towu,>> Wawu kaiki nongan iye kiya kili king.
\v 19 Yo tono pwen, king para Isip andre kin tali wawu kan yau pwi. Hapeko andre kupweke kattan pe yiy kitaly wawu kayau.
\v 20 Andre kupeltani kinima melit handra, handra, kiya kol Isip. Pe kamulan para aliy, king andre kittaly wawu kayau.
\p
\v 21 Yo andre kuyki ngala wawu kapaingan mbulmara ihu kamai pe pihin para Isip mepo husa huro matin polo hu, pe ihu pihin mepo huro pakeh polo wawu.
\v 22 Pe huka sok hu kiya koyau, pe nounou pe sombu pat, andre huka hang wawu. Pwen noru mowu hu andre huka sohonge hu memelit ariya. Kultuw ariya ko pwen andre aka wiri topwe melit tahu Isip.
\v 22
\c 4
\s1 Yapan iki pwoke iya kili Moses para palte mangra melit.
\p
\v 1 Moses ipwai ya ta Yapan ipah, <<Ihu Israyel andre lohonga hu kin pwoke kinna nongno pwi, pe nongan upwai andre hu kanhilingiy pwi. Pe andre hu kapah apwasso you. Yapan kinsa rayah kinsa kili wou pwi. Pwen andre kupa tappeh?>>
\p
\v 2 Pe Yapan isok Moses, <<Wou atta mbultuwe sehe melit?>> Yiy ipah
\p <<Nes para tokuyay.>>
\p
\v 3 Pwen Yapan apa, <<Apiyaniy nes ara kapwan.>> Moses ipiyani nes iya pwan pe irayah tehe mwat, pe Moses inimey, pe iwop.
\p ...
\v 4 Hapeko Yapan ipwai iya ta Moses, <<Mbun wop. Ayki nimam kiya pwan pe ambultuwe ndrakuwin, pe mwat i pewaniy irayah ya nes para tokuyai.
\v 5 Pe Yapan ipa, <<Long kapa anna kili hu Israyel, abusiy tehe ara pwen lohonga hu ki pweke kiya nongan tam, pe hu kapa yo Yapan ndrukonan, usa rayah isa kili wou. Pwen andre hu kapehesaniy tehe yo Yapan atta tumbu wawu hu, yo Yapan ta Aparaham, Aisik, pe Yakop, usa rayah isa kili wou.>>
\p
\v 6 Yapan ipwai paiwe iya ta Moses ipa, <<Ayki nimam kiya nondriya sumwayam.>> Yoy imbusiy tehe Yapan ipway, pe pakiwiri niman kisa mawen, pweno niman yeken iro aliy pe kin pelen.
\p
\v 7 Yapan ipa, <<Ayki nimam imuy paiwe kiya nondriya sumwayam.>> Pwen Moses imbusiy tehe Yapan ipwai, pe iliwi nimam isa ngawan, niman hiyan apwi tehe mandrakuyun tiken.
\p
\v 8 Pwen Yapan ipa, <<Kapa lohonga hu kin poke kinna nongan tam pwi, pe hunime kinima melit sih kinmu, hapeko lohonga hu kin poke pwi, hiyan, andre hu kanime kinima melit paiwe, pwen lohonga hu ki poke kiya nongan tam.
\v 9 Pe kapa hu kanime kinima melit maporo luwoh mwanye, pe lohonga kin poke kinna nongan tam pwi, pwen amwe tiken ndran para ndran namandran Nail, pe atilingiy kiya pwan. Pwen ndran andre kirayah tehe ndrai.>>
\p
\v 10 Moses ipwai yatta Yapan, <<O Yapan, yo koluw ara ndramat soyon kun haye wong hiyan kiro mbulmara hu pwi. Pe mahapo atta wong isa polo yo, nongan ara kin mbusi yo para ku wong pwi. Poho ara noppwaran iya, pe kun wenei para ku wong hiyan pwi.>>
\p
\v 11 Pe Yapan ipwai iya tan, <<Hiye ngara ka pohon ta ihu kamay/pihin? Hiye ngara kimbusi ndramat ndrayngan iyuy pe pohon ya pwi? Pe hiye ngara kimbusi ndramat maran i nimnim pe ndramat maran ipwassy? Yo ko iye Namandran ngara kumbusiy tehe ara.
\v 12 Kiya ayau ara. Andre ku soppwat wou ka nongan, pe andre ku wong sattam kiya nongan masih para andra mbusiy.>>
\p
\v 13 Hapeko Moses ipa, <<Yapan koyu isikirany wou, yo kun weney pwi. Apwandrasa hamou ndramat, i.>>
\p
\v 14 Pwen Yapan ipwayi Moses pe ipah. <<Tehe tappeh? Nalim namandran Aron para Lipay itta. Mahapo ko isa seyeh wou, pe andre kipwes para kinime wou.
\v 15 Apway kiya tan pe nongan masikene kipway topwey. Pe yo andre kusoppwat poho walu, pe walu andre ka wong hiyan iya. Nongan to ara andre kimu, para sehe melit walu naka mbusiy.
\v 16 Aron nakirayah kiya pohon tam, pe naki ki hu nongan tam kakily hu kamay pe pihin. Ya nimnim tan, wou noro tehe Yapan, pe napway kiya tan para hu nongan naki pway kiya kili hu kamai pe pihin.
\v 17 Pwen mahapo awiri nes tam para tokuyay pe ayau. Kamulan andra manse tiken kinima melit kaliy.>>
\s1 Moses imuy iya Isip.
\p
\v 18 Moses iwong ya kily Yapan ihippwen, pwen iyau iya kili nonan Yetro, pe ipway yattan ipa, <<Yo usok wou para pakuya nime hu to tora Isip, Pakuya pehe saniy, hutora ndre ihu kanimat pwen.>> Yetro ipa,
\p <<hiyan, aya pe ndriyam kiya wayson.>>
\p
\v 19 Moses kinna mapu iro ndron, Yapan ipwai iya tan, <<Mahapo amuy aya Isip, para tesah ihu ndramat hu pakarawou amat, ndramat hu pakara wou pe amat, ara hu kinimat pwen.>>
\v 20 Pwen pe Moses iwiri pihin tan yapolo norun malimou, hu ya ndrita tongki tahu. Pe iwiri nes ta Yapan pwen hu rikay hu ya Isip.
\p
\v 21 Yapan iwong ya ta Moses, <<Kapa aya rayah ayah Isip, ambus tiken kinima melit kiya mara king. Uhang wou poke pe andra manse hu melit ara. Hapeko andre kumbusi lohonga king pe andre kin taly ihu Israyel kayau pwi.
\v 22 Kamulan apa nongno katta King Namandran ipa, Israyel ara tehe noru ndrohan.
\v 23 Pwen upway sattam upah, ataly mbunnah kiyau pe ki lo lohonge satto. Pe kapa mbuwalim, andre kuramary norum kamay ndrohan.>>
\p
\v 24 Yapan iya rayah iya kily Moses ira ngawi ndrokolo say hape yapwen te Isip, pwei huro matin aliy, pwen pakirayi Moses kimat.
\v 25 Pwen Sipora, nambuyu Moses, iwiry pat si maran iya pe isondrity kapilo momou ta norun kamay, pe irapereyaniy ya ngondroka Moses. Pwen ipah <<Wou kamay to, hapeko wou ndrina ndray.>>
\v 26 Yapan inimey pe italy Moses iro, pe kin ramary yiy pwi. Sipora ilohongany kultuw para sondritiya kapilo ndramat, pwen ipah, <<Ndrina ndrai.
\p
\v 27 Pwen Yapan ipway ya ta Aron ipah, <<Aya kol posowen itta mwayhey opu pe aya polo Moses.>> Pwen iya ipoho nany Moses iro para ngondron ta Yapan, pe ira hunghung iya tan.
\v 28 Pwen pe Moses ira tiyani hu nongan masi iya kili Aron, tehe Yapan ipay yattan pe iya wong iya kili hu Isip, para ipweyngany pusimwa mwat iya tahu.
\p
\v 29 Yamulan Moses pe Aron hilu ya Isip, pe hilu ya polo hu ndramat tora mu iya tahu Israyel.
\v 30 Pwen Aron iwong iya hu melit masikene, mepo Yapan ipwai yatta Moses, para ipwayngani pusimweywa mwatiya mara hu kamay pe pihin para Isip.
\v 31 Pwen lohonga hu ipake ya nongan ta Aron. Pe hu hilingi nongan tehenaro, pwen payahu yapwan, pe hulohingani Yapan, tehe yiy kinnime kultuw masi ihu Isip hu mbusi mumwan iya kili hu.
\c 5
\ms Yapan iwiry ihu Israyel husa mawen nima hu Isip.
\mr (Sapta 5.1 -15.21)
\s1 Moses pe Aron hilu yanime King para Isip.
\p
\v 1 Moses pe Aron hiluya nime King hipwen pe yamulan hilu pah, <<Yapan yiy ngindrai torow Israyel ipway ipah, <Katali ihu yau atto hukaya kol posowen itta ko mwayhey, pwen hukaya rokum kaya aliy pe hu kaya totohun sakili yo pe kasoli ngolo.>>
\p
\v 2 Iya kily King ipah, <<Hiye namandran? Para tappeh andre kuhu lingi nongnan pe kutaly wawu Israyel kayau? Tono hiye Namandran pwi, pe andre kun taly wawu kayau pwi.
\p
\v 3 Pwen hilu pan, ngindray towu Hipruw isa rayah isa kily youlu. Lang maroyoh mwanye pe andre yowu karikay kol kolkolay ndramat aliy pwi. <<Pwen andre yowu katotohu katta Ngindray Namandran towu. Pwen andrataly yowu kayau ndre pwi? Kapa yowu kambusiy tehe ipway pwi, pwen andre kiki mwamwa namandran iya, ndre kone kiki tahattai kisa kili yowu.>>
\p
\v 4 King ipwai yatta Moses/Aron ipah, <<Para tappeh walu naka mbusi hu kamay/pihin pwen hu taly mbulen atto? Wawu kahalleh kamay kaya po mbulen.
\v 5 Wawu Israyel kanna soyon iya, pwen wawu pakatali mbulen ndrey?>>
\p
\v 6 Tandrohonga langaroko, King iki nongan iya kili hu Isip pe Israyel mepo hu romu iya pohon para mbulen tahu Israyel. Yiy ipway ipah,
\v 7 <<Wawu mbuna kayak ndromndriu posowen kiya tahu Israyel, para huka manse pat kaliy, tehe wawu ngara kamanse. Ihu mbukenan kayapo ndromndriu tahu.
\v 8 Pe akapwai kiyatahu, huka pene pat pe ndromwoyan kirayah tehe ngara huka manse. Wawu mbuna kandrom kanoye ko, aka ndrom kiya soyon. Ihu kamai pe pihin para ndrinamat. Pwen hupah, katali yowu kayau pe yowu nakaya totohun, pe kalohongani Ngindray towu?
\v 9 Kayki mbulen soyon kiya kily hu, pwen hu kangandrah pe mbuna hu kaha lingi nongan pwassoyou.>>
\p
\v 10 Hu ndramat hu romu ya pohon para mbulen, ihu Isip, pe tiken hu para Israyel, pwen hu pway iya tahu Israyel hu pah, King ipa andre yowu kan hang wawu ndromdriu paiwe pwi.
\v 11 Wawu imwenen kaya kah ndromdriu ta wawu, pe aka pen pat kiya soyon tehe koluw, pe ndromwaya pat mbuna kiya pwan. Ngala ndromdrom kiro tehe ara ko.>>
\v 12 Pwen ihu kamai pe pihin para Israyel hu yau nondriya kol Isip pe hu kah konkenu ndromndriu.
\v 13 Ihu ndramat romu ya poho mbulen hu pah, <<Wawu kapo mbulen mwensen tehe langmasi wawu mbusiy, pwen yowu hang wawu ndromndriu.>>
\v 14 Ndramat ya pohon para Isip, yapolo ndramat Israyel mepo ihu imwenen huyki hu, hu ya pohon tahu para mbulen. Hu Isip hu ya kili hu Israyel pe hurayi hu pe hu pah, <<Para tappe wawu kan mansani pat pe ndromwoyan tehe mamu wawu ro manse pwi?>>
\p
\v 15 Pwen pe hu ndramat para Israyel huro mu ya tahu, hupwai iya ta King, <<Para tappeh ambusi kultuw tehenara isa kili yowu?
\v 16 Pwen hu kan hang yowu ndromndriu pwi, pe hupa yowu ka pen pat. Pe mahapo, hu rayi yowu. Ara mumwan towu pwi. Mumwan ara atta wawu para Isip imwenen.>>
\p
\v 17 Pe King ipwai iya tahu, <<Wawu ndramat para ndrinamat. Pwen wawu pa, <Katali yowu kayau, pe kaya manse tohola Yapan.>
\v 18 Kiya, aka muy kaya mbulya wawu. Ihu Isip andre kan hang wawu ndromdriu pwi. Hapeko wawu ka pene kolkolai kiya pat pe ndromwayan kirayah kiya maseheh, tehe hu pa wawu ka mansaniy.>>
\p
\v 19 Ndramat hu mu ya pohon tahu Israyel, hu hiling nongan tehe King ipah, ihu mbuna kappen pat kiya ndromwan, tehe mahapo hu pehesaniy, noppwaran ara namandran iya kin rayah kili hu pwen.
\v 20 Lang aro ndruuwa hu yata King, pe hu ya pohonani Moses pe Aron. Hilu ya longe hu para hu kasa.
\v 21 Pwen ihu pohon tahu Israyel hupwai yatta hilu hupah, Yapan kinnime kultuw tamolu pwen, pwen andre ki mbusi mumwan kisa kili walu, para tesa, walu mbusi King pe yiy yapolo ihu ndramat tora mu iya nongnan, hu pa ndre yowu ara hape hiyan pwi. Walu ya saya King para andre kitti ngundru yowu kamat.>>
\s1 Moses ndrinan ilokuh pe itohun iya kili Yapan.
\p
\v 22 Pwen Moses iya kili Yapan pe ipah, <<Yapan, para tesah ambusi kultuw mumwan iya kili hu yau attam? Pe para tappeh apwandrasa yo pwen usa iye?
\v 23 Iro matne uwiri nongnam iya kili King, pe isa matnen mahapo, King itta mbusi mumwan iya kili hu. Pe wan mbusi hapesah para ki mwenyani ihu ara pwi.>>
\c 6
\p
\v 1 Pwen Yapan ipwai yatta Moses, <<Mahapo pwen andra nime sehe melit nakumbusiy kiya kili King. Yapoke to kopwi, andre kumbusi yiy pwen ki tali wawu Israyel akayau. Ndrukonan iya, pwen kumbusi yiy kiya handra, pwen kirasse wawu pe akasa mawen kol tan.>>
\s1 Ngindrai iyoh Moses pawe.
\p
\v 2 Ngindrai ipwai yatta Moses ipah, <<Yoko Namandran.
\v 3 Lang soyon koluw kinna, uya rayah uya kili Aparaham, Aisik, pe Yakop, pwen tana hu yo Ngindrai, Poke to pukeyan iya. Hapeko kun pwai kinatahu pwi, tehe Yapan ara ngolo, pwen ihu kape hesani ngalai iye.
\v 4 Pe uwong iya polo hu pe nongan lomwes upwai iya tahu tehe andre kuyki pwan kenan kiya ta hu masi. Kol mepo hu tora liy, ara pwan tahu pwi.
\v 5 Pwen, ihu Isip huyki mbulen pokeyan iya, iya kili hu Israyel, pe mbulen ingandrah pwen hu rang namandran iya. Pwen mahapo tehe uhu lingi ndriyang tahu, pe ulohongani nongno mepo kun pwai kina tahu.
\p
\v 6 Pwen apa nongan iye kiya tahu Israyel, Yoko Namandran. Andre ku wiri wawu kasa mawen nima Isip, pe ihu noppwaran iropo sa kili wawu, ara andre ku mbusi wawu kam pwan hiyan. Ya poke to andre kumbusi mumwan kiya kili hu, pwen andre kuwiri wawuu kamui.
\v 7 Andre kumbusi wawu karayah yau atto imwenen, pe yo andre kurayah ngindrai ta wawu. Kamulan pwen kutali wawu nondriya kou para mbulen kili hu Isip, pe akoro mwoimwoi. Pwen lang ara aka pehesaniy tehe yo Yapan, pe yo Ngindrai ta wawu.
\v 8 Yo andre kuwiri wawu kaya pwan hambut mepo ura ndrangan para uykiy ya ta Aparaham, Aisik, pe Yakop. Pwan ara andre kuykiy kisa kili wawu, pe atta wawu ko. Yo Yapan, kun pwai pwen.>>
\p
\v 9 Moses ipa nongan ta Yapan iya kili hu Israyel, hapeko ihu kan hilingiy yiy pwi. Para tesah, ngandrahan para mbulen mepo huro aliy, imbusi hu pe lohonga hu kinto hiyan pwi.
\p
\v 10 Yamulan Yapan ipwai yata Moses ipah,
\v 11 <<Aya pwai kiya ta King para Isip pe kitali ihu Israyel kayau, pe hukatali kol tan.>>
\p
\v 12 Hapeko Moses ipah, <<Pe ihu Israyel hu kon hoye hilingi nongno pwi. Pe King andre kihilingi nongan tappeh? Poho noppwaran, kun wenei para kuwong hiyan kiya kili King pwi.>>
\s1
\p
\v 13 Hapeko Yapan ipwandrasa Moses pe Aron hiluya kili hu Israyel, pe King tahu Isip, para hilu ka wiri ihu Israyel huro Isip, pwen hukayau.
\b
\s1 Angala ihu wumta Moses pe Aron.
\mi
\v 14 Ihu ndramatiye ara hu ho mu, pe ihu papuhu Israyel. Rupen, ndrihou ta Yakop, Rupen norun mahamou kamai, Hanok, Palu, Hesron, Karmi. Ihu mahamou tumbu Yakop huro ndriya Rupen.
\b
\pi Ihu mahamou tumbu Yakop huro ndriya Rupen.
\pi
\v 15 Simiyon, yiy noru Yakop, pe yiy mundruwa Rupen. Simiyon norun mannomow kamai, Yemuwel, Yamin, Opat, Yakin, Sohar pe Soul. Tina Soul ara pihi Kenan. Noru Simiyon manomou ara hurayah wum maha wum.
\pi
\v 16 Lipai yiy noru Yakop, mundruwa Simiyon, norun mattimou kamai. Ndrihou ara Kerson, Kohat, Merari. Pwen Lipai iyen pe ndromwaya lang pe ping attan iya matine ping sangat, pe tinguy pe andrutoyoh, pwen imat.
\pi
\v 17 Keson taman Simiyon, pwen norun malimou kamai, Lipni, pe Simei. Hilu malimow ara kansa rayah wum mali wum, pe hilu yau nondriya wum ta Lipai.
\pi
\v 18 Kohat norun mahamou kamai. Amram, Ishar, Hipron, pe Usiyel. Kohat iyen ipo-lang tan ndromwayan iya sangat, pe tinguy pe royoh, pwen imat.
\pi
\v 19 Merari norun malimou kamai, Mali, pe Musi. Ihu ndramat masikene ara,
\pi ihu wum ta Lipai opwi.
\pi
\v 20 Amram iwiri Yakepet, pisu taman, pe Yokepet ikuni Aron pe Moses. Amram iyen ipo-lang tan iya sangat pe tinguy pe andrutoyoh, pwen imat.
\pi
\v 21 Ishar norun mattimou kamai, Kora, Nepek, pe Sikri.
\pi
\v 22 Usayel, norun mattimou kamai, Misayel, Elsapan, pe Sitri.
\pi
\v 23 Aron iwiri Elisepa, noru Aminatap, pisu Nason. Pe Elisepa, iki Natap, Ihu, pe Eliyasar, Itamar.
\pi
\v 24 Kora norun hu mattimou kamai, Asir, Elkana, Apiyasap. Ihu mattimou ara papu hu kora.
\pi
\v 25 Eliyasar ara noru Aron kamai, pe iwiri pihin ara taman putiyel, pwen ikuni Piniyas.
\b
\pi Ihu ndramatara hu para wum ta Lipai.
\p
\v 26 Andra nime ngala Moses pe Aron itta polo hu ndramat iye. Yapan ipohowe hilu malimou ariya ko, pe ipah, <<Walu kaya wiri ihu Israyel hu tora Isip pe hu kasa.>>
\v 27 Walu ko walu pwai iya ta King para Isip para kitali ihu Israyel kayau. Hilu nalimouiye ko, hilu mbusi melit iye.
\s1 Yapan iki nongan iya kili Moses pe Aron.
\p
\v 28 Tandrohonga Yapan iwong yatta Moses iro Isip, ipwai ipah,
\v 29 <<Yo ko Namandran. Nongan masi upwai sattam, ara apwai katta King para Isip.>>
\p
\v 30 Yakili ipwai ya ta Yapan ipah, <<Wou tanam, yo ndramat para nongan pwi. King andre kin hilingi nongno pwi.>>
\c 7
\p
\v 1 Pwen Yapan iwong yata Moses, <<Aha lingiy, yo andre ku peiwani wou teheh ngindrai kiro mbulmara King, pe nalim Aron andre ki rayah tehe hamou namandran para poya nongantam, pe kiya kili King.
\v 2 Melit masi upwai sa tam, ara aya pe anese ndrainga Aron kaliy. Pwen andre kipwai katta King, pe kitali ihu Israyel ka yau, hu katali kolo King kiro.
\v 3 Pe yo andre ku mbusi King pe kirayah tehe ndraingan pwi, pwen andre ku pwei ngani hu kinima melit namandran pe soyon kiro Isip.
\v 4 Hapeko King andre kin hilingi nongnam pwi. Pwen andre kura ndroiyani Isip, yapolo ihu ndramat para aliy. Hu yau to para Israyel ara andre ku wiri hu kasa, pe hu katali Isip masi.
\v 5 Tandrohonga umbusi mumwan iya kili ihu Isip, pe uwiri ihu Israyel hu sa mawen, hu tali Isip. Pwen ihu Isip kapehesaniy tehe yo ko Namandran.>>
\p
\v 6 Pwen Moses pe Aron hilu mbusi melit masi tehe Yapan ipwai.
\v 7 Tandrohonga Yapan iro pwandres hilu malimou hilu ya kili King, ara Krismas ta hilu, Moses tan mandrolnguy, pe Aron tan, androlnguy pe royah.
\s1 Key ta Aron para tokuyai.
\p
\v 8 Yapan ipwai tehene yata Moses pe Aron,
\v 9 <<Kapa King kipwai satta walu para alkainge pusimweiwa melit kiya kili yiy, yo upwandrasa walu, pwen Moses, apwai katta Aron pe yiy kiwiri nes tan, pe kipiyaniy kapwan mbulmara King. Pwen andre kirayah tehe mwat.>>
\p
\v 10 Pwen Moses hilu Aron hilu ya kili King, pe hilu mbusiy tehe Yapan ipwai yatta hilu. Pwen Aron ipiyani kei iya pwan, mbulmara King, yapolo ihu ndramat tan para pwandre ndres, pe kei irayah iya mwat.
\v 11 King maran iro yeheng aliy, pwen iyoh hu ndramat mepo lohonga hu iya niwen hape, pe hu ndramat para nimnim, pwen hu rakultuw tahu pe irayah tehe ta Aron.
\v 12 Ihu tehen aliy yi, hu piyani kei tahu iya pwan pe irayah ya mwat, hapeko mwatta Aron itani mwat tahu, pe indrimiy.
\v 13 King inimei, hapeko iratuwe lohongan, tehe Yapan kin pwai pwen mamu, para andre King kin hilingi nongan ta Moses pe Aron pwi.
\s1 Hu melit mumwan irayah kili hu Isip.
\p
\v 14 Pwen Yapan ipwai ya ta Moses ipah, <<King ihi ngeyani nongan pe mbuwalin kitali ihu Israyel kayau.
\v 15 Pe makohun andre kiya ndran Nauil, pe wou aya pohonani yiy ka liy. Awiri kei mepo irayah mwat, pwen aya longe yiy aya ngilse ndran.
\v 16 Pwen anese kattan apah, <Ngindrai Yapan towu Hipruw ipwandrasa yo para ku pwai sa tam, pe atali hu yau tan, hu kaya manse toholai para lohongani yiy, hu kaya kol posowen itta ko mwaihei. Hapeko isa madne mahapo, an hoye hilingi nongan pwi.
\v 17 Pwen mahapo Yapan ipah, <<wou andra nime hu melit naku mbusiy, Pwen andre apehesniy tehe yoko Namandran.>> Animei, andre ku mwahi ndran kiya kei iye, pe ndran kirayah ndrai.
\v 18 Pe ni andre hu kamat, pe ndran ngonohon andre kiya mumwan masi. Hu ndramat para Isip andre kan ying ndran ara pwi.>>
\p
\v 19 Pe Yapan iwong paiwe tatta Moses, <<Apwai katta Aron kiwiri kei tan pe kira ndrohongi ndran namandran, pe ndramwiging, pe yep, para Isip. Pe ihu ndran mepo nakirayah ndrai, pe Isip masi andre kirayah ndrai opwi, nondraiya pirou, pwendran mepo huppen pat.>>
\p
\v 20 Pwen Moses pe Aron hilu mbusiytehe Yapan ipwai ya ta hilu. Ya mara King pe hu pwa ndre ndres tan, Aron iwiri kei tan, pe imwahi ndran Nayil pe irayah ndrai.
\v 21 Pwen ni hu mat topwei, pe ndran nongohon mumwat masi. Pe hu ndramat para Isip andre hu kan ying ndran aro pwi. Pe kol Isip masi ara ndrai opwi.
\p
\v 22 Hapeko ihu ndramat para kombuy pe hu para kultuw mumwan, para Isip, hu rakultuw melit tahu mwensen tehe ta Aron opwi. Pwen King kin hilingi nongan ta Moses hilu Aron pwi. King iro hengayani nongan manau, tehe Yapan kin pwai pwen.
\v 23 Pe King imay iya suwen, pe lohongan kinpoke kinna sehe melit pwi.
\v 24 Ihu Isip hu hippwen kuymwa ndran Nayil, pe hu ra ngat iro pakeh ndran, pwen huro mwe ndran para kuiy mwai iyau aliy.
\s1 ??
\p
\v 25 Ndran Nayil nongohon mumwan iro imatin lang mandrutoyoh.
\c 8
\s1 Kalawanai hu rayah.
\p
\v 1 Pwen yamulan, Yapan ipwai yatta Moses ipah, <<Aya kili King pe apa nongno kiya kili yiy upa teheniye, <Atali hu yau to kayau, pwen andre hu ka lohongani yo pe hu kato hun sa kili yo.
\v 2 Kapa an tali hu kaniya pwi, pwen andre kupwandras kalawanai hu kasa, pwen hukapep nondriya kol tam.
\v 3 Hu kalawanai andre kapep ndran Nayil, pwen hu katali ndran, pe hu kaya pai ngan sew tam namandran, pe hu kaya nondriya sew para matiliu, hu ka ngas kaya yokuyok tam. Yoku hu yau tam para pwandre ndres, pe yoku ihu kamai pe pihin tam. Kalawanai andre hu kaya kamwan, pe nondriya pirou para mansaya peret.
\v 4 Pe andre hu ka kohis kaya ndritam, yapolo hu ndramat tam masi.>> Moses iyapa nongan aro iya kili King, pe King mbuwalin para kihi long nongan.
\p
\v 5 Pwen pe Yapan ipwai yatta Moses, apwai katta Aron pe ki soli pwesen yapolo kei tan kiya paingan, pe kei mbungon kiya mwenen kiya kili ndran masi, namandran, yep, ndramuying, ihu ndran ara, para kihingini kalawanai, hu kaya soyon koro kol Isip.>>
\p
\v 6 Pwen Aron imwenyani pwesen yapolo kei tan i pwei ngani ndran. Pwen ihu kalawanai ara soyon iya, huro nondriya kol Isip.
\v 7 Pweno hu ndramat ta King para nimnim rakultuw tahu ko, kalawanai huro ndran hu ngas sa paingan.
\p
\v 8 Pwen King iyoh Moses pe Aron hilu sa pe ipah, <<Walu ka tohun kiya kili Yapan ta walu, pe kirasse ihu kalawanai kamawen kili yowu. Pwen andre ku tali hu you tam kayau kasa, pe hu ka totohun kakili Yapan.>>
\p
\v 9 Moses iwong imui ipah, <<Hiyan, andre ku tohun para kimwenyani wou. Wou imwen apohowe sehe lang, pwe pe kutohun para kimweni wou, pe ihu tam para mbulyam, yapolo hu kamai pe pihin tam. Pwen andre ihu kalawanai tora sew tawawu andre hu kaha pwen, pe hu koro ndran Nayil opwi.
\p
\v 10 Yakli King ipah, <<Atohun moh opwi.>> Moses ipah andre ku mbusiy tehe opwai, pe apehesaniy, hamou Ngindrai tehe Yapan pwi, yiy Ngindrai towu.
\p ...
\v 11 Kalawanai andre hu kai toha wawu, pe hu koro ndran Nayil opwi.>>
\p
\v 12 Pwen Moses pe Aron ndruwa hilu yata King pe hilu yau. Moses itohun ya pukeyan para Yapan kirasse kalawanai mepo ipwandrasa hu, pe hu ro kili King.
\v 13 Pwen Yapan imbusiy tehe Moses isikei, pwen kalawanai masi hu ro sew, pe huro piyan, masikene hu mat topwei.
\v 14 Pwen hu ndramat para Isip mbultani kalawanai yawule iro kene nondriya kol, pe hu pwala, nongohon pwalan masi.
\v 15 Pe King inime kalawanai hu mat topwai, pwen ihi ndrainga yui paiwe, tehe Yapan mepo kin pwai, yiy andre kinhilingi nongan ta Moses hilu Aron pwi.
\s1 Nam husa rayah.
\p
\v 16 Yamulan Yapan ipwai ya ta Moses ipah, <<Apwai katta Aron pe kiwiri kei tan pe kimwahi pwan, pwen koskosu pwan Isip mwanye kirayah kiya nam opwi.>>
\v 17 Pwen hilu mbusiy tehenealiy. Aron iwiri kei tanpe imwahi pwan Isip pe koskosun itinam, pe irayah ya nam, pwen ihi lun ya ndrita hu, pe itani hu kamai pihin, noru kan, hu masi.
\v 18 Pwen hu ndramat para nimnim para kol Isip hu rakultuw tahu, para nam ki huy, hapeko hu kan wenei pwi. Nam huya soyon pe hu ramburuhi hu kamai/pihin yapolo noru kane.
\p
\v 19 Hu ndramat para nimnim hu pwai yatta King, <<Ngindrai mbukenan imbusi melit iye.>> Hapeko King ihi ngeyani nongan tehe Yapan kin pwai, pe kin hiling nongan ta Moses hilu Aron pwi.
\s1 Kaimat husa rayah.
\p
\v 20 Yapan ipwai yatta Moses ipah, <<Mandro ulang opwi King andre kiya ndran, pe wou aya sohe yiy pe aiki nongno kiya kili yiy. Upa tehene, <King wou atali ihu yau atto hu kayau, pwen hu ka lohongani yo, pe hu kato hun satto.
\v 21 Kapa antali hu kasa mawen pwi, pwen andre ku pwandrasa kaimat hu kasa kili wou yapolo hu yau tam masi. Pe kaimat hu ka pep sew ta wawu, pe hu ka pep pwan mepo wawu tora aliy.
\p
\v 22 Pe kapa kaimat hu kasa rayah, yo andre kuro nimnim kiya sahin para kosen, yiy kol hu yau atto hu tora aliy, pwen kaimat andre kinna kili hu pwi. Pwen andre animei, pe apehesaniy tehe, yo ko Yapan pe umbusi ihu melit ara iro kol attam.
\v 23 Melit me umbusiy iya kili ihu yau tam, ara andre kun mbusiy kina kili ihu topwi. Aha lingiy, pusi mweiwa melit ara, moh opwi kirayah.> >>
\p
\v 24 King hape kihilong nongan ara pwi ko. Pwen Yapan imbusiy tehe ipwai, pe kaimat lalau soyon iya, hu ya nondriya sew namandran ta King, pe ihu ndramat para pwandre ndres tan, pe kol Isip yapolon. Kaimat ara ipo mumwan masi iya Isip.
\p
\v 25 Pwen King iyoh Moses pe Aron hilu sa, pe ipah, <<Wawu kaya pe aka totohun kiya kili Yapan ta wawu, kiro nondriya kol Isip opwi.>>
\p
\v 26 Hapeko Moses ipah, kapa yowu kambusiy tehenara, andre kin mwenen pwi, para tesa, ihu Isip kapa hu ka nime yohou mepo yowu totohun iya kili Ngindrai Yapan towu, ara andre ndrina hu kilokuh to wu. Kapa yowu karun ngundru yohou mepo ihu Isip ngara hu ka totohun ya liy, ara ihu Isip kanimei, pwen ndrina hu andre kilokuh, pe hu karayi yowu kiya pat, pwen yowu ka mat.
\v 27 Yowu andre karikai kol posowen lang maroyoh mwanye para ka totohun kiya ta Ngindrai, Yapan towu. Tehe kinpwai satto wu para kambusiy.
\p
\v 28 Pwen King ipah, hiyan, andre ku tali wawu kayau, pe akaya totohun kiya kili Ngindrai Yapan ta wawu, akaya kol posowen. Hapeko mbuna akaya mwanan iya. Pe wawu katohun para kipokeyani yo.>>
\p
\v 29 Pwen Moses iwong imuy ipah, <<Lang kuntali wou pwen, andre kutohun kiya kili Yapan pe moh, pwen kiloi wani kaimat itta sew ta wawu masikene para Isip hu kayau. Pe wou mbuna pwasike yowu paiwe, pe asungori saya ihu kamai pe pihin para totohun ya kili Yapan.??Pwen Moses iwong imuy ipah, “Lang kuntali wou pwen, andre kutohun kiya kili Yapan pe moh, pwen kiloi wani kaimat itta sew ta wawu masikene para Isip hu kayau. Pe wou mbuna pwasike yowu paiwe, pe asungori saya ihu kamai pe pihin para totohun ya kili Yapan.”Pwen Moses iwong imuy ipah, “Lang kuntali wou pwen, andre kutohun kiya kili Yapan pe moh, pwen kiloi wani kaimat itta sew ta wawu masikene para Isip hu kayau. Pe wou mbuna pwasike yowu paiwe, pe asungori saya ihu kamai pe pihin para totohun ya kili Yapan.>>
\p
\v 30 Pwen Moses itali King pe iyau iya tohun ya kili Yapan.
\v 31 Pwen Yapan ara imbusiy tehe Moses isike yiy yaliy. Pwen ihu kaimat hu tali King yapolo hu ndramat tan, kamai pe pihin, hamou kaimat kin ro pwi masi.
\v 32 Kaimat hu kanyau topwei, pe King kin hiling nongna Moses pwi. Pwen kintali hu kamat pe pihin ta Yapan kanyau pwi.
\c 9
\s1 Kane hu, hu mat
\p
\v 1 Yamulan Yapan ipwandrasa Moses iya kili King pe ipah. <<Ngindrai, Yapan towu Hipruw ara ipah, <Atali ihu yau atto hu kaya pe hu ka lohongani yo, pe hu ka tohun sa kili yo.
\v 2 Kapa ambultuwe koro, pe antali hu kanyow pwi,
\v 3 Andre kumbusi sa kili wou. Andre ku pwandrasa mwamwa si namandran kisa kili hu kanem masi, tehe Hos, Tongki Kamel Mbulmakau, Sipsip, Meme.
\v 4 Hapeko yo Yapan, andre kunimnim kiya ta kane hu Issrayel, pe hamou tahu andre kinimat pwi.> >>
\p
\v 5 Yapan iki lang para naki mbusi melit aro, pwen ipah, <<Moh andre ku mbusiy tehe upwai.>>
\v 6 King ihi ngeyani nongan, pwen Yapan imbusi sehe melit mepo kin pwai, pe noru kantahu Isip masi hu mat topwei. Pe atta hu Israyel masi ara huro hiyan, pe hamou kin mat pukene.
\v 7 Pwen King isok ihu yau tan, ipah, <<Ihu norukan tahu Israyel, hu tora hiyan ndre pwi?>> Pe hu tiken hupah, ehe. Masikene itta hiyan. Hamou tahu kinmat pwi.>> Hapek King kintali ihu Israyel kanyau pwi.
\s1 Yot irayah mandrakuyu hu Isip.
\p
\v 8 Yapan ipwai yatta Moses pe Aron ipah, walu kaya sew para hutora pen pat yaliy, pwen al kalokuh tiken palam pe kiya kili King. Alkaya rayah ka kili King, pwen Moses apiyani palam kiya paingan.
\v 9 Pe palam andre koskosun kitinam kiya kol masi para Isip. Pe koskosu palam kilon kiya ndrita hu ndramat, pe norukan, pwen kirayah yot, pe kitalon kiya neken namandran.>>
\p
\v 10 Hu wiri palam pe hu yoru tine mbulmara King, pe Moses ipiyani palam iya paingan. Pwen palam ilon iya ndrita ihu kamai pe pihin yapolo kane hu.
\v 11 Pwen hu ndramat para nimnim andre hu kanna kili Moses pwi. Para tesah, yot ilopwa hu, tehe ilopwa ihu kamai pe pihin tiken para Isip.
\v 12 Tehe Yapan kin pwen kinna, yiy andre kira tuwe lohonga King, pwen King andre kin hilingi nongna Moses pe Aron pwi.
\s1 Mbulou namandran wawen isa pwan.
\p
\v 13 Yamulan Yapan ipwai yatta Moses ipah, <<Makolhun iya sohe King, pe apwai Kattan apah, <Ngindrai, Yapan towu hipru ipah, <<Atali hu kamai pe pihin to hu kayau pwen hu ka lohongani yo pe huka tohun sakili yo.
\v 14 Kapa kone, andre ku mbusi hapesah kisa kili wou, pe kapolo ihu yau tam. Pwen aka pehesaniy kahiyan tehe kol pwan masikene, ara hamou ndramat, ndre, hamou yapan tehe yo pwi.
\v 15 Pe kapa kumbusi mumwan kisa kili wou, yapolo hu yau tam, pe kuyki mwamwa namandran kisa, pwen akaha pwi topwei.
\v 16 Hapeko upa wawu koro, pwen kupweingani poke to kisa kili wawu, pe ihu ndramat masi hu ka pohowe ngolo kiyau kol pwan masi.
\v 17 Pe wou, ndraingam pwi, pwen antali hu yau kan yau pwi.
\v 18 Pwen aha lingiy. Moh ara lang andre tehe mepo iye, pwen andre kumbusi mbulou wawen namandran iya kisa pwan. Mbulou wawen pe namandran, kol Isip mahowen, iro koluw isa matne mahapo pe kin ndrut tehenaliy pwi.
\v 19 Tehenara ko pe apwai ka tahu ndramat, hu ka wiri mbulmakau tam, yapolo mbuwa melitam itta hape hape, pwen hu ka mbultaniy kiro wule hawum seu. Pe yo naku mbusi mbulou namandran wawen kisa pwan, kiya ndrita ndramat, pe yohou masi hu tora ngawan pe hu ka mat.>>
\p
\v 20 Ihu ndramat para pwandrendres ta King ara hu noh ya nongan Yapan ipwai, pwen hu mbultani hu ndramat para mbulen, yapolo yohou tahu iya ngawan.
\v 21 Hapeko ihu hayah ara hu kan lohongani nongan Yapan ipwai pwi, pwen huyki hundramat para mbulen yapolo yohou huro ngawan o mwaihei.
\p
\v 22 Mapwai Yapan ipwai yatta Moses, <<Asoli nimam kihin pe asuwe yang, pe mbulou wawen ki ndrut kisa nondriya kol Isip masi, kiya ndrita hu ndramat, kane hu, ana ndrinai itta piyang.>>
\v 23 Moses isoli nes tan para tokuyai iya paingan, pe Yapan imbusi palan italiwei ikamiriy ilengani pwan, pwen ipwandrasa, mbulou wawen isa pwan kol Isip masi.
\v 24 Mbulou wawen indrut pe kinhi ndrukoriy pwi, pe kamitikamiriy iya kol masi. Koluw ihu Isip hu konhoye nime mbulou tehe aro pwi. Pwi ndrukonan.
\v 25 Mbulou wawen isa, hu ndramat yapolo kane hu, pe melit masikene itta ngawan Isip, masi ara huya mumwan topwei. Mbulou ara indrut pe melit masi para piyang iya mumwan, kei huhas para hu pakapo mbuwan ara itumbuwehu.
\v 26 Hapeko kol kosen, hu Israyel hayah year aliy, pwen mbulou wawen kin ndrut kinna aliy pwi.
\p
\v 27 Pwen King ira nongan iya kili Moses pe Aron, para hilu kasa. Hilu sa hilu ro, pe King ipwai yata hilu ipah, <<Mahapo kun mbusi kultuw mumwan. Yapan imbusi kultuw hiyan, yo yapolo hu yau to, yowu mbusi kultuw mumwan.
\v 28 Mbulou wawen pe palan mepo italiwei, ara imbusi yowu kanna mumwan. Pwen upa atohun kiya kili Yapan pe mbulou mosun na, pe andre kutali wawu kayau. Andre akanro iye paiwe pwi.>>
\p
\v 29 Moses ipah, <<Kapa kuya kol ngawan, pwen kusoli nimo kiya paingan pe kutohun kiya kili Yapan. Pwen andre palan kintalon pwi, pe mbulou wawen kihi pwen. Pwen apehesaniy tehe pwan iye ara atta Yapan opwi.
\v 30 Moses ipwai iya ta King ipah, wou yapolo ihu tam wawu arakan noh ta Ngindrai Yapan mapwi.>>
\p
\v 31 Tandrohonga lang aro, ihu kei mbusikau mepo ngara hu karopen kapilon pe hu ka soi kiya kop. Pe mbuwa youyeu ara lengen paka rihiy kinihi pwen, pe hu kan rihin pwi. Pwen kaimbuwe kei aro hu sa rayah mahowen ndron.
\v 32 Anandrinai para mbuwa youyeu kinna mumwan pwi. Para tesa kaimbuwen mbusikau ndron.
\p
\v 33 Pwen Moses itali King iyen, pe yiyiyau iya kol ngawan. Pwen niman ihin, pe itohun iya kili Yapan. Pwen koru korung kintalon pwi, pe mbulou wawen kin ndrut pwi pe ihi pwi.
\v 34 King yapolo ihu tan hu kanhilingi Ngindrai paiwe pwi, hu mbusi mumwan iya mara Ngindrai.
\v 35 Ndrukonan iya, King ndriyan pukeyan pe kintali ihu Israyel kanyau pwi, tehe Yapan kin pwai, pe Moses iwong yaliy.
\c 10
\s1 Kosi hu saryah.
\p
\v 1 Yamulan Yapan iwong yata Moses ipah, “Aya nime King. Yo uratuwe lohongan pe yapolo hu ndramat para pwandrendres tan, pwen andre kupalte hu pusimweiwa melit kiya mwelenga hu.
\v 2 Naku mbusiy tehene pe wou atiyaniy kakili norum hu, pe papum hu, para umbusi melit iro Isip pe umbusi hu paya hu imbuy, pe hu masi turuwe hu. Pwen wawu masikene kapehesaniy tehe yo ko Yapan.>>
\p
\v 3 Pwen Moses hilu Aron hilu ya kili King pe hilu pah, <<Ngindrai, Yapan towu Hipuruw ipah, pe wou maporo seheyeh mwanye anihilingi pwi, pe anro pahandro pwi? Atali hu atto kayau pe hu kaya lohongani yo.
\v 4 Kapa antali hu kanyau pwi, pwen moh kupwandrasa kosi hu kasa pe hu ka pep kol tam.
\v 5 Andre hu kai ramburuhi kol masi, pe andranime pwan pwi. Pe kei, ana ndrinai mepo mbulou isa pe kin mbusiy namumwan pwi, ara kosi andre hu kainiy topwei.
\v 6 Andre hu kapep seu tam, seu tahu ndramat pora mbulyam, seu tahu yau tam masi. Koluw, iro matne lang ta tumburou pe tomorou hu, pe isa mahapo, kosi hu kanna soyon kiro kol ta wawu pwi. Ara melit mumwan masi.. >>Moses iwong hippwen, pe ndruwan iya ta King pe iya ngawan.
\p
\v 7 Pwen ihu ndramat huya pohon ta King, hu pwai yata King hu pah, <<Aha lingiy. Maporo sahayeh mwanye pe androro mbusi ndramatiye, pe kiroiki noppwaran kisa kili rou? Atali hu kamai opwi hukaya totohun kiya ta Ngindrai, Yapan tahu. Isip mahapo kinna mumwanannimei pwi ndrei?>>
\p
\v 8 Pwen hu ya yiki Moses pe Aron hilu mui hilu ya kili King. King ipwai yatta hilu, <<Wawu kaya toto hun kiya kili Ngindrai, Yapan tamowu. Hapeko paku pehesaniy, hiye kopwi nakiya?
\p
\v 9 Moses ipah, <<Yowu masikene andre kayau. Yowu naka wiri ihu wihau pe pihi ndrahin, para ngoloh, pihi para ngoloh, puwa yaptowumasi. Para tesah, yowu nakaya wule, pe yowu naka totohun kiya kili Yapan towu.>>
\p
\v 10 Yakili King ipah, <<Andre kunsike Yapan para kimwenyani wawu pwi. Pwen mahapo hu pihin pe mbunnah andre hu kansa polo wawu pwi. Kone ndrukonan. Upehesaniy tehe wawu naka mbusi kultuw mumwan kisa kili yowu.
\v 11 Pwen andre kun tali hu pihin pe hu mbunnah kanna polo wawu pwi. Ihu kamai opwi, hu kaya totohun kaya lohongani Yapan. Tono, wawu kamai opwi makaya totohun.>> King iwong ihippwen, pe ipwai ya tahu ndramat para mbulyan hu ya rasse Moses hilu Aron hilya ngawan.
\p
\v 12 Yamulan Yapan ipwai yata Moses ipah, <<Asoli nimam kiya hin pe asuwe kol Isip, pwen kosi hu kasa. Hu kasa pe kaini topwe youkei mepo mbulou wawen indrut pe kinna mumwan pwi.>>
\p
\v 13 Pwen Moses isoli nes tan pe Yapan imbusi nohai imumte paramwandrai, ngas, nohai iro langsi ipo iya yoping. Pe pakiya mandroulang kosi hu kasa topwei.
\v 14 Kosi namandran, pe soyon hu sa ramburuhi topwei Isip. Koluw ihu Isip hu konhoye nime kosi ihuy tehenaro pukene. Pe mulan andre hu kannimei paiwe pwi.
\v 15 Kosi ihuy pe huramburuhi kol masi, pwen pwan nganan ya lokuran masi. Pwen huyni mbuwa kei, ndromndriu, melit masikene mepo mbulou kini tiy pwi. Hape you kei ndre, yowi ndromndriu kiro kol Isip ara pwi masi.
\p
\v 16 Pwen King ihilleh ira nongan iya kili Moses hilu Aron, para hilu kasa kili yiy. Hilu sa kili yiy pe ipah, <<Yo umbusi mumwan iya kili Ngindrai Yapan tamowu, yapolo wawu yi.
\v 17 Yo upah walu katali mumwanto paiwe. Pe walu katohun kakili Ngindrai, Yapan ta mowu, pe kasike yiy kiso pwayani melit muumwan naki randroyani yo.>>
\p
\v 18 Ndruwa hilu yatta King, pe Moses iya tohun ya kili Yapan.
\v 19 Pe Yapan ipeiwani nohai iyau te mwandrai ya tuh. Pwen nohoi isilani kosi huya te ndras laman. Hamou kosi kinro Isip pwi.
\v 20 Hapeko Yapan iratuwe lohonga King pe kin rasse ihu Israyel kayau pwi.
\s1 Kol Sinon irayah.
\p
\v 21 Yapan ipwai yatta Moses pe isoli niman iya hin pe sinon namandran iramburuhi Isip. Lokuhan aro handra masih. Mwensen tehe handra melit pukeyan iya nimahu andre ki mbultuwei.”
\v 22 Moses isoli niman pe sinon namandran iya irayah Isip, yapolo hu kol iro pakeh aliy, lang maroyoh mwanye.
\v 23 Hu kaimai, pe pihin para Isip hamou kinnime hamou pwi, tandrohonga lang aro huro hu masi huro sew opwi. Hu kan wenei para hu kaya kalsiu pukene. Pe iya Sahin ihu Israyel hu toraliy, ara kol sinon kinrayah kili hu pwi.
\p
\v 24 Pwen King iyoh Moses isa pe iwong yattan, <<Walu kayau kaya wong kiya ta Yapan. Pe hu pihin hu mbunnah hu kaya polo wawuu. Pe mbulmakau, sipsip hu koro ndron Isip.>>
\p
\v 25 Pe Moses ipeiwani nongan imui ipah, kone, andre yowu ka wiri yohou towu mepo para tohola Yapan towu, ara aikiy kisa kili yowu.
\v 26 Pwen andre yowu kawiri kane yowu imwenen kiya polo yowu. Hamou sipsip andre kinro pwi. Andre yowu kandreye hayah para kiro pe yowu ka totohun kiya kili Yapan. Hapeko andre yowu kaya rayah kaya kol para totohun namu, pwen yowu kapehesaniy, aleheh nakiya para totohun pe aleheh nakiro.>>
\p
\v 27 Hapeko Yapan iratuwe lohonga King pe kin rasse ihu Israyel kan yau pwi.
\v 28 Ipwai ya ta Moses ipah, <<Kiya, ayau. Aya mawen kol iye. Mbuna nime yo paiwe. Kapa asa nime yo paiwe, andre kura wou amat.>>
\p
\v 29 Moses ihilingiy pe ipah, <<Imwen. Mbuna kusa nime wou paiwe.>>
\c 11
\s1 Ihu mbunnah kamai ndrohan andre kamat.
\p
\v 1 Yamulan Yapan iwong yata Moses ipah, porosi paiwe andre kupo mumwan katta King para Isip yapolo hu yau tan. Ndruwan paraliy pwen andre kin wihiy pwi, para kirasse wawu kayau. Andre kira mwelehani wawu pe kirasse wawu masikene kaya mawen kol ara.
\v 2 Pwen mahapo andra wong katta hu masikene para Israyel, pe hu kaya kili hu Isip hutora pakeh kili wawu, pe kasok ihu kiya nounou mepoh nganan iya, pwen hu kahang mowu kaliy.
\v 3 Hu mbusiy tehe ara, pwen Yapan isoli ngalahu Israyel iya mara hu Isip. Pwen huiki nounou ngan nganan iya iyata hu Israyel. Yapan ipah ndrukonan iya, hu masi para Isip hupah Moses ara yiy hamou Namandran. Pwenpe hu mbusi melit ara.
\p
\v 4 Moses ipwai ya ta King ipah, <<Kahalingi nongan ta Yapan. Ndrokolopping andre kura keiyani kollsip masi.
\v 5 Pe hu mbunnah kamai ndrohan mwanye ara andre hu kamat topwei pe king, andre ku mbusiy katta norum kamai ndrohan kimu. Norum ara mahisan kiro pe kiwiri yokum pwen kirayah king, hapeko andre kimat. Ihu mbunnah ndrohan masi, yapolo ndrohan tahu pihin mepo hu para poloweya wit irayah iya peret. Pe ihu noru mbulmakau ndrohan mwanye andre hu kamat.
\v 6 Pe ihu kamai pihin masi para Isip andre ndriyahu kinro hiyan pwi, pe andre hu karang kiya namandran iya. Ndriyan tehenara, koluw kinhoye rayah kilihu Isip pwi, pwen andre kin rayah paiwe pwi
\v 7 Pe yo ara andre kun mbusi hapesah mumwan kiya kili hu kamai/pihin para Israyel pwi, pe mbulmakau yapolo sehe melit tahu, ara tehe naliy. Pwen andra pehesaniy tehe yo Namandran, pe kunhoye rakultuw iya kili hu Israyel tehe umbusiy iya kili ihu Isip pwi?>>
\v 8 Pe Moses ipah, <<King, hu ndramattam para poya nonnom, hu masi kasa pe katumbuwe ngundru hu sa kili yo, pe hu kawong ka pukeyan hu kapah, ayau. Wou pe hu tam masi, aka leheleh pe Kayau.> Melit masi iye kisa rayah topwei, pwen kamulan kutali Isip.>> Moses ndrinan ilokuh pukeyan, pe ndruwan yatta King, pe iyau ya ngawan.
\v 9 Yapan ipwai iyatta Moses ipah, <<King andre kin hilingi nongnam pwi, pwen andre kumbus tiken pusimwewa melit kiya Isip.>>
\v 10 Moses hilu Aron hilu manse pusimwewa melit soyon iya, ya mbulmara King, hapeko Ngindrai iratuwe lohonga King pe kin tali ihu Israyel kansa mawen Isip pwi.
\c 12
\s1 Anandrinai para lang mepo Ngindrai iki ihu Israyel hu mipwan hiyan.
\p
\v 1 Moses pe Aron hilu condron Isip, pe Yapan ipwai yatta hilu ipah,
\v 2 <<Walah si iye andre kihomu para ndromwaya lang ta wawu.
\v 3 Kapwai katta hu kamai pe pihin Israyel tehene, Ndromwaya lang masongui para walah iye, ndramat hamou hamou, andre kindreyani noru sipsip ndre, meme ndre, para anan pe yapolo norun hu masi.
\v 4 Kapa wawu para sew hawum noye kopwi, pe yohou akan wenei para kainiy topwei, pwi, pwen tama sew ara kisok sew mepo iro pakeh kili hu. Pwen hilu kataingani yohou ara pe kiwene ihu kamai, pe pihin, pe ihu masi kainiy topwei. Hu kalohonganiy ka hiyan, pe hu kataingani yohou kiwene hu kamai, pihin pe mbunnah, kipo sangi yohou ara kihi pwentopwei.
\v 5 Wawu ara aka ndreyani hamou sipsip ndre meme, kamai, pe ndromwaya walah tan masongui mwanye. Wawu mbuna kapo sipsip ndre meme mepo mandran yeken, ndre sehe melit iro mandrakuyun, ara konan.
\v 6 Ihu kapo mene yohou me poupwai ara, kiya matne lang songui pe hahiu para walah me kun pwai, pe kol kipiyah, pwen hu masi karut ngundru yohou tahu.
\v 7 Ihu kapo tiken ndreye yohou ara, pe hu tumwiy kamandra ndruw maliwoh para poho katam, para sew mepo hu nakaini yohou ara kiro aliy. Pe hu katumwiy kiya kei maihan year ndrita paya karam para poho mara kou.
\v 8 Ping ara ko pe aka timwi sangi sipsip ndre meme ndre, kiya mwan. Akayan yohou kapolo yis aliy pwi, pe ikapolo youkei para kan yai ngahan.
\v 9 Wawu mbuna kayan yohou mammat. Pe mbuna aka ruwe kiya kohoi pe akayan. Aka timwiy opwi. Aka timwi payan pe ndrikan, pwesen, mbusalohon masi, pwen akainiy.
\v 10 Wawu mbuna kayuk tiken sangin kiro kiya mandrouloung. Pe kapa tiken sakgin kiro ndroulang, ara ka timwi pe kisongut masi.
\v 11 Kapa wawu nakayan yohou ara, andre aka mbusiy tehene kimu. Aka kohi wawu kiya koyau, pe aka sohongani sumwaya ndrika mowu, pe akawiri nes para tokuyai. Pwen akahalleh ka namnam, para tesa, ana ndrinai ara para lohongani lang mepo utihisani yo uro mawen kili wawu, pe wawuro hiyan.
\p
\v 12 <<Ping ara andre kuya nondriya kol Isip pe kut tingundru hu mbunnah kamai ndrohan mwanye para Isip, yapolo noru yohou masi ndrohan. Yoko, yo Yapan, andre kumbusi pwassoyou yapan tahu Isip, kiya mumwan.
\v 13 Ndrai mepo wawu tumwiy ya sew ta wawu, ara ipwei nganiy thehe mangra melit. Pe kapa naku mbusi mumwan kiya kili hu Isip, pwen andre kunime ndrai ara pe kupeiwani yo kuyapwen mawen, pe wawu koro hiyan.
\p
\v 14 Wawu aka pohowe lang ara, kiya lang namandran para akapa nongno, pe sehe melit mepo Yo namandran kun mbusiy, pwen wawu kalohonganiy. Ihu tawawu nakasa rayah mulan mulan, andre huka manse ana ndrinai para lohongani lang mepo Ngindrai iki wawu Israyel wawu ro hiyan.
\s1 Ihu Lang Namandran Para Peret Yis Aliy Pwi.
\p
\v 15 Yapan ipwai poiwe ipa, <<Kiro matine lang mandrutoyoh, wawu kayan peret yis aliy pwi. Lang iho mu para lang masi aka wiri yis masikene itta sew ta wawu ara kiya mawen. Pe kappa hamou ndramat kiyan peret yis iro polon, iro lang si ya matine lang mandrutoyoh, pwen aka rasse yiy ka mawen kili wawu Israyel.
\v 16 Nondriya lang si pe ya matine lang mandrutoyoh, wawu kaya rokum, pe aka pa nongna Yapan. Lang maliwoh ara mbuna aka manase hapesah kiro nondriyan. Wawu kapo ana ndrinai kiro para. Sohoya wawu ko.
\p
\v 17 Lang mepo iho mu para lang mandrutoyoh, ara uwiri ihu tawu masi para Israyel husa mawen Isip, pe hu yau. Pwen andre lang para walah songui pe luwoh, ara aka pohowe lang namandran para peret yis aliy pwi. Pwen lang mulan, wawu kapohowe lang ara lang namandran ta wawu.
\v 18 <<Wawu kayan peret yis aliy pwi, ara kiro nondriya lang songui pe hahiu, pe kiya matne lang lungui pe si, para walah iho mu.
\v 19 Kiro matine lang mandrutoyoh, yis mbuna kiro sew ta wawu. Pe kapa hamou ndramat para kili u wawu ndre, para kol hakon pe kiyan peret ya polo yis, pwen aka rasse yiy kiya mawen kili wawu Israyel.
\v 20 Kaha lingiy, konan wawu tora alehe, alehe, hapeko lang ara mbuna akayan peret kapolo yis. Wawu kayan peret yis aliy kone.>>
\s Hu yan yohou, para pohoweya lang mepo Ngindai iki ihu Israyel huro hiyan.
\p
\v 21 Pwen Moses iyoh hu ndramat masi pohon para Israyel husa pe iwong iya ta hu, ipa, wawu kaya kannim hamou noru sipsip, ndre meme ndre kiya ngala hu tawawu, pe karayi para pohoweya lan mepo Ngindrai iki ihu Israyel hu mipwan hiyan.
\v 22 Katilingi ndrai kiya si pirou, pe kawiri ndra ndra hisop handra mendreheh pe kateimaniy kiya ndrai itta pirou. Pwen aka tumwindrai kiya mandra ndruw maliwoh itta karam, pe katumwi ndrai kiya kei maihan year paingan poho karam. Pe wawu masikene koro sew opwi kipo lang killeu mandroulang.
\v 23 / Kamulon, Yapan andre kiyau nondriya kol Isip pe kitti ngundru hu mbunnah kamai ndrohonmwanye para Isip. Pe ndrai itta karam, ara andre kinimei pwen kipeiwani yiy kapwen mawen, pe angelou para raya ndramat andre kiya nondriya wawu pe kirayi hu mbunnah ara pwi.
\p
\v 24 <<Wawu yapolo norumowu hu, kultuw ta wawu kiro tehenara ko lang masi.
\v 25 Pwen wawu andre kaya kol mepo Yapan kini kiy satta wawu masi. Akaya kampwan aliy, pwen aka mangse ana ndrinai para aka lohongani lang mepo Yapan iki wawu Israyel mipwan hiyan.
\v 26 Kamulan noru wawa andre hu ka sikei kapah, ana ndrinai ara ndroiyin tesah?’
\v 27 Pwen aka pwai katta hu tehene, angara yowu kamangse toholai kiya kili Yapan, ara para yowu lohongani lang mepo Yapan iki yowu mipwan hiyan. Si yowu lohongani lang mepo itti ngundru hu mbunnah kamai para Isip mwanye. Pe ipeiwani yiy yapwen mawen, pe sew torou Israyel ya polo hu mbunnah ara huro hiyan.>> Hu kamai pe pihin hu hilingi nongan aro, pwen paya hu ya pwan pe hu lohongani Ngindrai.
\v 28 Yamulan hu tine pe huya mengsani hu melit mepo Yapan kin pwai yatta Moses hilu Aron.
\s1 Ihu mbunnah kamoi ndrohan hu mat.
\p
\v 29 Ndrokoloping masi Yapan iram mat topwe hu mbunnah kamai ndrohan mwanye para Isip. Iramari noru king ndrohan pe iya matine hu mbunnah tahu ndramat tora nondriya kou. Pe iramari npru hu mbu makau kamai mwanye.
\v 30 Tandrohonga ping ara, king yapolo hu yau tan mwanye para Isip, mara hu iro yeheng tehe mbunnah tohu houmau imat masi. Pe nondriya Isip mwanye ara hu kamai, pihin hu masi lotte poho hu ya ndriyoung. Para tesa, Wum hawum, hawum, mbunnah hamou hamou para liy hu mat.
\s1 ??
\p
\v 31 Ping ara ko king iyoh Moses pe Aron hilu ya kili yiy pe ipwai ya to hilu ipah, <<Wawu kayau. Walu yapolo ndramat masi para Israyel, akayau leheleh. Hu atto hu koro. Pe wawu kayau, kaya totohun pe kaya lohongani Yapan tehe wawu sike you yaliy.
\v 32 Akaluwani meme, sipsip, mbulmakau, pe akatali Isip pe akayau masi. Pe wou Moses atohun kiya kili Ngindrai pe kimbusi hiyan kisa kili yo.>>
\p
\v 33 Pwen ihu Isip hura mwelehani ihu Israyel para hu kayau leheleh. Hupa tehene, kapa wawu kaniyau leheleh pwi, pwen yowu masi ara andre kamat.>>
\v 34 Pwen ihu Israyel kan rahun yis kinna polo palawa pwi, pe hu sap palawa ya pwelekei o hu yau. Pe hu ramburuhi pwelekei iya koyau.
\v 35 Hu nakayau pe husok ihu Isip ya nounou tahu, tehe Moses kinpwai natahu pwen.
\v 36 Pe Yapan iso mwani ihu Israyel, iro mbulmora hu Isip, pwen ihu Isip hu hang hu nounou mepo hu pakahang hu kaliy. Kultuw tehenara pwen ihu Israyel hu lokihi topwe melit tahu Isip.
\s1 Ihu Israyel tali Isip
\p
\v 37 Ihu Israyel hutail kol Rameses pe hu rikai hu kul Sukot. Ndromwaya hu ndramat hu rikai kol ara tehene, ihu mapunanongat. Hu pihin pe mbunnah ara kan ndromwai kinna suran pwi.
\v 38 Ihu ndramat tiken huyo polo hu, yapolo mbulmakau, sipsip, meme, huya sura hu.
\v 39 Huttun palawa yis aliy pwi, mepo hu kun iyau Isip sia. Hu kan yuk yis kinna liy pwi, para tesa, hu ndramat para Isip hu rasse hu leheleh, pe lang niwen pwi para hu kamangse ana ndrinai.
\p
\v 40 Ihu Israyel huro Isip, hayou tahu 430, o, hangat pe tingui.
\v 41 Ndromoya lang ping ara 430 iyaha pwen, pe yamulan yau ta Yapan imwenen hu tali Isip.
\v 42 Ping ara ko, pe Yapan iye memerani ihu Israyel hiyan iya, pwen iwiri hu, husa mawen Isip. Pwen pe nondriya walah songui pe luwoh itta mulan lang masi ara huiki ping si itta nondriyan para huka lohongani Yapan.
\s1 Ihu ndroiyi lohonge para ana ndrinai mepo lang Yapan iki ihu Israyel hu mirapwan hiyan.
\p
\v 43 Yapan ipa tehene yatta Moses pe Aron, <<Kaha lingi, ndroiuyi lohonge para ana ndrinai ara, ara para kalohongani lang mepo yo Ngindrai uyki ihu Israyel mirampwan hiyan. Ana ndrinai ara ihu marakon andre kanyan pwi.
\p ...
\v 44
\v 45 Pe hu ndramat huro polo wawu ndrangain niwen pwi, ndre ihu mepo huro pombulen pekepat, masi ara andre hu kan po ana ndrinai pwi. Pe hu ndramat mepo akan wawu sowani hu pe hu torapo mbulya mowu pe hu ndramat mepo sondriti sangi hu, ihu ara ko andre hu kayan ana ndrinai.
\p
\v 46 <<Sew mepo wawu kaniki ana ndrinai pwen ittaliy, ara hu manai pe pihin hu kaiyan sangi yohou kaya liy. Mbuna hu kapo tiken ana ndrinai kiya ngawan. Pe si yi mbuna huka tumbuwe ndruwi yohou.
\v 47 Ihu Israyel masi hu ka mangse ana ndrinai ara.
\p
\v 48 Kapa ndramatkin sondriti kapilon pwi, andre kin namnam pwi. Pwen pe kapa hamou ndramat para hakol, pe kisa kimpwan kol ta wawu, pe pakiyan ana ndrinai mepo para lohongani lang yo Yapan umbusi ihu Israyel hu mipwan hiyan. Pwen wawu ka sondriti kapilo hu masi para nondriya wumhawum, pe yapolo hiye iro sura yiy. Kamulan pe yiy yapolo hu tan, hukayan ana ndrinai. Pe andre kirayah tehe hamou para kili wawu imwenen.
\v 49 Ndroiyi nongan pukeyan para ipwahatini nongan tahu Israyel, pe ihu ndramat mepo huro sura wawu, ara nongan handra kopu.
\p
\v 50 Pwen ihu Israyel hu mbusiy tehe Yapan ipwai ya ta Moses pe Aron.
\v 51 Lang arako, Yapan iwiri hu Israyel masi huro Isip pe husa.
\c 13
\s1 Ihu Israyel huiki mbunnah kamai ndrohan iya kili Ngindrai.
\p
\v 1 Yapan ipa tehene yatta Moses.
\v 2 <<Wawu kaiki hu mbunnah kamai ndrohan mwanye kisa kili yo. Hu mbunnah kamai ndrohan para Israyel, pe yapolo norukan ndrohan mwanye, tehe ihu mbulmakau, pe tesa yi, masikene ara attoko.
\s1 Ihu lang namandran para Peret Yis aliy pwi.
\p
\v 3 Moses i pa teheno ya kili hu kamai pe pihin, <<Wawu rokol Isip, ara wawu ro nondroya mbulen ngandrahan iya. Ya pweke ta Yapan opwi pwen i wiri wawu sa mawen Isip. Pwen aka lohongani long mepo umbursi tesah, isa kili wawu pe mbuna akayan peret yasura yis.
\v 4 Mahapo wawu tali Isip ara nondriya walah hu pohowei, walah si ihomu para walah masi, walah Abip.*
\v 5 Yapan ira ndrangan andre kiki pwan tahu Kenan, Hit, Amor, Hipi, Yebus, pwan tahu andre kisatta wawu. Pwan mepo na kikiy satta wawu, ara hiyan iya, pe naman para liy ara soyon. Pe kapa Yapan kiki wawu kaya miwan aliy, pe koyu mowu mbuna ki rut lang namandran mepo para peret yis aliy pwi, itta nondriya walah si iho mu nondriya hayou masi.
\v 6 <<Lang mandrutoyoh mwanye akayan peret yis aliy pwi. Pe lang mandruutoyoh wawu kaya wule pe kalohongani Yapan.
\v 7 Lang mandrutoyoh ara, hu kamai pe pihin ara hu kayan peret yis aliy pwi, pe wawu mbuna kayuk peret pe yis kiro kolta wawu.
\v 8 Kapa lang namandran kirayah, pwen wawu kanese ndrainga noru wawu hu kamai tehene, <Yowu mbusi kultuw iye ara yowu sa mawen Isip mahapo yowu ropo.>
\v 9 Kultuw para lohongani Yapan ara kiro tehe mangra nimawawu ndre pombuye wawu. Para kiki lohonga wawu kalolghonge pe kawong kiya ndroiyi lohonge, pe kultuw ta Yapan. Para tesah, Yapan ipwekeyani lohongan pe iwiri worow tusa mawen koi Isip pe mahapo turopo.
\v 10 Pwen hayou masi andre akoro manse ana ndrinai para liy.
\s1 Hu mbunah kamai ndrihan.
\p
\v 11 Moses ipa tehene, <<Yapan andre kiki wawu kaya pwan tahu Kenan. Andre kikiy satta wawu sayan tehe kin randrangan sa kili wawu yapolo tumbu wawu hu.
\v 12 Kapa Yapan kiniki pwan satta wawu, pwen noru wawu kamai ndrihou mwanye ara andre kiya tan. Pe ihu noru kan masitehenaliy, noru hu kamai ndrihou masi ara ta Yapan.
\v 13 Hapeko wawu andre kapo hamou noru sipsip pe aka totohun kaliy para kiya souyi noru tonki kamai ndrihou, pe kapa akan sowani souyi tonki pwi, pe aka tumbuwe koyun. Pwen noru wawu kamai ndrihou masi, ara wawu mbukenan andre kasowani souyi noru wawu hu.
\p
\v 14 <<Kamulan kopa noru wawu hu ka sikei, hu ka pah, sehe ndroiyi kultuw ara? Pwen wawu katiyaniy kattahu. Yowu ro Isip yowu ropo mbulen pukeyan iya, tehe yowu ro nondriya kou. Pwen Yapan isa iwiri yowa sa mawen Isip pe mahapo yowu ropo iye.
\v 15 Mamu king para Isip ihengayani nongan pe kintali yowu kinyau pwi. Pwen Yapan ittingundru hu mbunnah ndrohan mwanye para Isip, pe yapolo ndrohan tahu noru kan masi. Pwen tehe mahapo noru kan ndrohan mwanye, andre yowu koro manse toholai kiya kili Yapan opwi. Hapeko noru yowu hu ndrohan, yowu mbukenan ropo sowani hu imuy.
\v 16 Andre yowu kambusi melit masi iye, paratesa yowu lohongani Yapan ipwekeyani yowu ipo yowu sa mawen Isip, mahapo yowu ropo iye. Pwen kultuw iye andre kinto kinto, koyu wu andre kinrut pwi.
\s1 Ngindrai itta kokom, itta mwan, pwen itta sura ihu.
\p
\v 17 Yamulan king itali ihu Israyel hu yau, Ngindrai kin liwi hu kanyau sai sondrih yapwen te leng Pilitiya pwi. Para tesa, Ngindrai ilohonganiy tehene, kapa hu kaya pwen te sai ara, pe hu kanime hutiken ndramat pakapo pahun kiya tahu, mahisan lohonga hu kapeiwaniy, pe hu kapa hu kapa kamui kaya Isip. Pwen mbuwali para ihu Israyel kambusiy tehe ara.>>
\v 18 Pwen pe Ngindrai iliwi hu, huya pwen te kol posowen masi yapwen te ndras laman. Hu kun melita hu para pahu yapolo hu pe hu yau.
\p
\v 19 Koluw Yosep ipwai yatahu Israyel ipah, <<Kamulan Ngindrai andre kiwiri wawu Kaya mawen Isip, pe lang ara akawiri ndruwi kapolo wawu.>> Ihu Israyel hura ndrangan andre hu kakuniy. Pwen Moses imbultani ndruwi Yosep pe hu kuniy hu yau.
\p
\v 20 Pwen ihu Israyel hutali Sukot pe huya rayah huya Etam, ngilse kol mepo posowen masi.
\v 21 Lang mwandrai Yapan hira mwelenga kokom pe iromu para ipweingani sai ya kili hu. Pe ping ara iro nondriya mwan pe ilengani sai para hu rikai aliy. Pwen hu weneipara hurikai lang pe ping.
\v 22 Si tehe si lang ara kokom iromu yattahu, pe pakiya ping ara tehenaliy, mwan itta mu ya ta hu.
\c 14
\s1 Hu songondriti ndras Laman
\p
\v 1 Yapan ipwai yata Moses ipah,
\v 2 <<Apwai ka tahu Israyel pe hu ka muy kaya yih kol kiya pwakileng Pihahirot. Kolara itta mwelenga kol Miktol pe ndras Laman pakeh kol Palsepon.
\v 3 Pwen king para Isip andre kipehesani tokuya hu tehe ihu Israyel ara hu tora rikai mwelenga kol posowen opwi, pe hape saya hu para hukatali iye pwi.>
\v 4 Andre ku mbusi king kihi ndrainga yuy pe king ngap ndruwa wawu. Hapeko poke to andre kira mwaitini yiy yapolo hu ndramat para sehe melit umbusiy. Pwen ihu Isip Kapehe-saniy tehe yo Namandran.>> Pwen ihu Israyel hilingi nongan pe hu muy.
\p
\v 5 Ndramat tiken para Isip hu nese ndrainga King tehe ihu Israyel hu kaniyau pwen. King yapolo ihu ndromat tan para pwandre ndres hu peiwani lohonga hu pe hupa, <<Para tesa tu talihu, hu yau? Mahapo mbulya rou nakiro tora, andre hu kan mbulyaniy pwi. Tu mbusi kultuw mumwan masi.>>
\v 6 Hu wong hippwen, pe King iwiri karis tan pe iwong iyattahu ndramat para pahun.
\v 7 King iwiri karis tan pukeyan, ndromoya hu ara mannongat. Iwiri hu karis mepo pukeyan yapolo tiken ara tahu opisa mepotamahu karis masi. Pwen hu yau huro ndruwa hu Israyel.
\v 8 Ihu Israyel hu pehesaniy tehe hu Isip kan wene hu pwi, pe hu yau yapolo pwesay. Hapeko Yapan iki ndrainga yuy yakili King para Isip pe ingap ndruwa hu.
\v 9 Namandran tahu para pahun year Isip, ara ma karis tan, ma yowen hu, ma hos tan para tokuyay. Hu masi ara hu ngop ndruwa hu Israyel. Pwen hu ya pakeh kolo hu Israyel ngilse ndras laman, pakeh kol Pihahirot, pe Palsepon.
\p
\v 10 King para Isip yapolo hu yau tan para pahun hu kan sa pakeh pwen, pe hu Israyel hu nime hu. Pweno hu noh mimirihu, pe hu yoy Yapan para ki nimnim kiya tahu.
\v 11 Pwen hu pwai ya ta Moses hu pa, <<Para tesa asaiki yowu isa kol mepo kolkolay mwaihei opwi iye? Apandre Isip kolpara tona ndraimat pukene, pwen awiri yowu sakol iye? Yowu konan koro ndron Isip pe kamat koro aliy.
\v 12 Yowu kantali Isip mapu pe nongan iye ara kanpwai pwen para imelitiye andre kirayah. Yowupa yowu kor ndron, yowu karayah kiya pwandre ndres tahu Isip. Mahisan yowu kamat koro kolkolai opwi mwaihei.>>
\p
\v 13 Moses ipwai yattahu Israyel ipah, <<Kona nohowai. Koro tine pukeyan, pe andre akanime sehe melit Yapan nakimbusiy para kipwekeyani wawu. Mahapo wawu nime hu Isip, kamulan andre akanime hu pwi.
\v 14 Kahalingiy. Yapan nakipo pahun para kipwekeyani wawu. Pe wawu imwenen mbuna aka mbusi hapesah.
\p
\v 15 Pe Yapan iwong iya killi Moses, <<Para tesah atta yoh isa kili yo? Apwai kattahu Israyel, pe hukayau.
\v 16 Asoli nes tam para tokuyai pe asuwe ndras. Pwen ndras kimut kiya haroh, pe haroh, pwen ihu Israyel andre hu karikai pwan posowen pe hukaya haroh.
\v 17 Yo andre kuiki ndrainga yuy kiya kili hu Isip, pe hukoro ndruwa wawu kaya. Pe yo andre kurahatuwe pweke ta king yapolo hu yau tan, pe ihu norukan tohu para hu ngapyaliy pe huyapo pohun. Andre kuiki pweke tahu kiya pwan, pe kusoli ngolo kihin para sehe melit umbusiy.
\v 18 Pweke to kiramwaitini hu Isip pwen huka pehesaniy yoko Namandran.>>
\p
\v 19 Angelo mepo ngara kiro mu kattahu Israyel, ara kin talihape aria pe itta te mulan kili hu. Pe mburah mepo iromu kili hu, ara ise’s pe itta te mulan kili hu yi.
\v 20 Pe ping si mburah iro mwelenga hu Isip pe Israyel. Mburah iya sahin ihu Isip huro lokuh, pe lang iya kilihu Israyel. Pwen pe ping ara ihu Isip hu kanna kili hu Israyel pwi.
\p
\v 21 Pwen Moses isoli niman peisuwe ndras, pe yopingo Yapan imbusi nayah pukeyan ittah te para mwandrai ingas, pe nayah iramatte ndras iro ipo lang ileu. Pe nayah irapiyani ndras imuy pe imut iya malihin.
\v 22 Pwen ndrokolo ndras ipwasau, pe ihu Israyel hu rikai iro haroh, pe huya ngas ya haroh. Pe ndras iya paingan haroh, pe haroh mwensen tehe kou.
\p
\v 23 Ihu Isip huttah ya hos tahu pe huro mulan ndruwa hu Israyel, huya huro ndrokolo ndras. Hos masi yapolo karis, hu ndramat para pahun para Isip hu mim pwan ndrita hos, masi ara huya polon.
\v 24 Yapan ara itta polo mburah pe mwan pakeh lang ara inimnim ya pwan kili hu ndramat para pahun para Isip. Pwen imbusi lohanga hu, pe hutine mumwan.
\v 25 Yapan iratuwe kaka karis tohu ikkan ya pwan, pe karis hu kan wenei para hukangap nomun pwi. Pwen hu Isip hu pa, <<Kaha lingiy. Yapan itta polo ihu Israyel pe hu popahun isa kili rou. Kahalleh, pe tuka wop kayau. Tuka tali hu leheleh.>>
\p
\v 26 Yapan ipwai yatta Moses ipa, <<Amwanyani nimam pe asuwe ndras, pe ndras kimuy kayokun, pe kisumuluwani hu ndramat para pahun para Isip, yapolo melit masi tahu.>>
\v 27 Moses imwenyani niman tehe Yapan ipwai, pe ndras imuy isa yokun tehe koluw. Ihu Isip hu paka wop, pe hu kanwenei pwi. Para tesah, Yapan isumuluwani hu pe huyuh topwei ya ndras.
\v 28 Pe namandran para pahun ta king pakiro mulan ndruwa hu Israyel, pe ndras imuy sia yokun o, isumuluwani yiy yapolo naru kan masi hu mat topwei.
\p
\v 29 Ndras ya haroh pe haroh, pe ihu Israyel hu rikai ndrokolon huya haroh.
\v 30 Tandrohonga lang aro Yapan iwiri hu Israyel hu sa mawen kili hu Isip, peihu Israyel hu nime nonbuwe hu Isip huro kene pwan pwakileng.
\v 31 Hu Israyel huyen, pwen hu nimei tehe Yapan imbulyani mbulen si namandran iya kili hu, para itali hu, husa mawen kili hu Isip. Pwen hu masi hu noh, pe lohonga hu ipoke yakili yiy pe Moses.
\c 15
\s1 Waliy ta Moses
\p
\v 1 Tandrohonga lang aro, Moses yapolo hu Israyel hu ndreiwani waliy handra tehene, <<Mahapo naku ndrewani waliy kiya kili Yapan, para tesah ipwekeyani pahun si namandran iya. Ipi yani hu ndramat yapolo hos huya ndras.
\q1
\q2
\q1
\q2
\q1
\v 2 Yapan ngara kimbusi yo ku poke, pe upa waliy para usoli ngalan. Yiy ngara kiwiri yo kumuy, naku soli ngalan. Yiy Ngindrai ta tomo, pwen nakupa waliy para usoli ngalan.
\q2
\q1
\q2
\q1
\v 3 Yapan yiy ndramat poke para pahun. Pohowe yiy Namandran ara ngalan.
\q2
\q1
\v 4 <<Yiy ipiyani hu ndramat para pahun para Isip yapolo ihu noru kan para pahun, ipiyani hu hu yau ya ndras. Pe ndramat iro mu yatta hu masi ara iying ndras laman pe imat.
\q2
\q1
\q2
\q1
\v 5 Nowei namandran isumuluwani hu huya mbulun masi huya kolkolai pe pat.
\q2
\b
\q1
\v 6 <<Yapan nimam mot ara pukeyan iya, pe irahaltuwe poke tahu ndramat mumwan, pe ara mwaitini hu.
\q2
\q1
\q2
\q1
\v 7 Poke tam opu, pwen arahaltuwe poke tahu ndramat mumwantam. Ndrina lokuh tam irayah tehe mwan ittimwi hu, mwensen tehe mwan ittimwi ndromndriu pe imang.
\q2
\q1
\q2
\q1
\v 8 Wou ambusi nohai pe imum. Pe nohai imbusi ndras ingas iya paingan iya, mwensen tehe kou. Pe ndras iro pwan ara pukeyan.
\q2
\q1
\q2
\b
\q1
\v 9 <<Hu ndramat mumwan hupa, <<Yowu andre ka ngap ndruwa hu pe kambultuwe tisingi hu. Pe meltahu hiyan masi ara andre yowu katainganiy kiya tahu towu. Pe sehe melit yowu nakawiriytowu, ara andre yowu ka wiriy opwi. Yowu nakarahatai kiya semen naiwen, yapolo poke towu mbukenan, andre yowu karamari hu masi.>>
\q2
\q1
\q2
\q1
\q2
\q1
\v 10 Hapeko Yapan, aholi nohai tam porosiko pwen isumuluwani hu Isip. Huiyuh iya mbulun tehe pat huya mbulu mwekew.
\q2
\q1
\q2
\b
\q1
\v 11 <<Yapan, sehe yapan iripo pe yiy pukeyan iya tehe wou? Hamou pwi, wou opwi namandran pe nonombun. Wou hiyan iya eyera paingan iya. Pe hiye iwenei tehe wou? Hamou pwi. Wou ngara amanse kinima melit, pe ambulyani hu mbulen namandran, pwen hu ndramat hu noh tam.
\q2
\q3
\q3
\q3
\q1
\v 12 Wou asoli nimam mot pe pwan iramburing pe hu ndramat mumwan hukanna nondriyan.
\q2
\b
\q1
\v 13 Koyum isikirani yowu pe amu yatowu pwen awiri yowu yowu muy. Ya poke tam opwi pe amwenyani tokuyai towu, pe andrai ki yowu kaya kol hiyan mepo wou imwenen an pohowei, tehe kolom para wou andrayen aliy.
\q2
\q1
\q2
\q1
\v 14 Ihu kol namandran hu hilingi melit ambusiy pe hu noh, hu lelen. Pe ihu Pilistiya ara hu noh mimiri hu.
\q2
\q1
\v 15 Hu ndramat pohon para kol Itom ara lohonga hu imwakaikai masi. Pe hu ndramat pokeyan para Mowap ara hu nohonoh. Pe ihu Kenan poke tahu tehe ndran o mwaihei.
\q2
\q1
\q2
\v 16 Yapan, hunimei tehe poke tam pokeyan iya pe andre hu kan po hapesah pwi. Hu nokoro tine ko tehe sahin kei kipo yowu kanyau. Yapan, awiri yowu sa mawen kilihu Isip, pwen yowu ropo moimoi.
\q1
\q2
\q1
\q2
\q1
\v 17 Pe wou andre aiki yowu kasa mipwan para ngondron mepo attam imwenen. Hape mepo wou imwenen napuli suwem kiro aliy.
\q2
\q1
\q2
\q1
\v 18 Pwen Yapan, wou andra ro Namandran lang masi.
\q2
\s1 Waliy ta Miriam
\p
\v 19 Ndras laman irayah tehe pwan posowen, pe ihu Israyel hu pwen aliy pe hu kansa rayah pwen. Hapeko ndramat ta King para Isip, hu para pahun, hu pakasa yapolo mbuwa melit para pahun, hu pokoro ndruwa hu Israyel, pwi, Yapan irokomwani ndras imuy ya yokun, hu masi hu somun topwei.
\v 20 Pwen yamulan parliy, pe pihin ngalan Miriam, pusu Aron, yiy pihin para poya nongna Yapan. Iwiri ndramiy si isa, pe hu pihin masi hurai pe hupa waliy pe hu ndran yapolon.
\v 21 Pe Miriam ipa waliy ipah, <<Akapa waliy kiya kili Yapan, paratesah, ipo pahun pe iramwaitini poke tahu para Isip. Yiy ipiyani hu ndramat yapolo hos tahu hu ya ndras.>>
\q1
\q2
\q1
\q2
\ms Ihu Israyel hu rikai kol posowen
\mr (Sapta 15.22-18.27)
\s1 Ndran ngahan itta aliy.
\p
\v 22 Yamulan Moses iluwani hu Israyel hu tali ndras laman pe hurikai huya kol posowen sur. Hurikai kol posowen lang maroyoh mwanye, pe hukanime handrang ndran pwi.
\v 23 Pwen mulan paraliy huya rayah ya ndran handrang para kol Mara. Pe ndran ara ngara kingahi poho hu ndramat. Pwen hu konho ying pwi. Hu pohowe ngala ndran mara ara tehene, melit yapoho ndramat pe ngahon.>>
\v 24 Hu ndramat hurowong soyon yatta Moses pe hu pah, <<Andre yowu kaying sehe melit?>>
\p
\v 25 Pwen Moses itohun yakili Yapan pe Yapan ipweingani kei aro, pe ipiyaniy ya ndran, pe irayah hiyan iya para kuimwai. Pe kol mepo ngindrai ikiy ya tahu Israyel, ara ndroiyi nongan tiken, andre hukoro lohonganiy pe koro rikai kaliy. Pe si yiy iy ngoranihu, andre hu kahalingi yiy ndre pwi.
\p ...
\v 26 Ngindrai iwong yatta hu, <<Wawu kaha lingi nongno ka hiyan. Ngindrai namandran tawawu, imbusi melit mepo yo upandre mwayih. Pe wawu koro ndruwa nongno ka hiyan. Kapa wawu kambusiy tehenara, pwen andre kuniki mwamwa tehe uykiy ya kili hu Isip, ara andre kunikiy kinsa kili wawu pwi. Yoko namandran. Pe yo ko ngara kutali mwamwa tawawu pe akaya hiyan.>>
\p
\v 27 Yamulan ihu Israyel huya rayah ya kol Elim. Kol Elim ara ndran ngat songuy pe luwoh, pe kei tet mana ndrittinguy mwanye ita liy. Pe ihu Israyel hu pwili wum tahu iro ingilse ndran ngat.
\c 16
\s1 Ihu Israyel hupo anahu kan pe mana para kanyai.
\p
\v 1 Tandrohonga ihu Israyel hutali Elim, pe yamulan walah si isapwen pe ping songui peimah, para walah iho mulan, pwen hutali Isip pehu yau ya kol posowen ngalan sen. Kol ara, itta mwelenga Elim, pe ngondron Sainai.
\v 2 Pwen ndrinahu ilokuh, pe hu wong soyon yatta hilu malimou Moses, pe Aron. Para tesa huya kol posowen?
\v 3 Pwen hu pwai yatta Moses pe Aron hupah, <<Yowu yowupa ndre kapa Yapan kitti ngundru wu iro Isip. Koluw yowu Isip, sehe ana ndrinai ara yowu ropo iya lohonge towu ko. Pe wawu wiri yowu isa kol kolkolai iye pe ana ndrai pwi. Pwen walupa ndre yowu masi yowu koro kamundrui pe kamat. Kopa yowu Isip pe kamat, ara andre hiyan.>>
\p
\v 4 Pwen Yapan ipwai yatta ipa, <<Yo andre kupiyani peret kiyos yang pe kisa pwan, pwen akapo ana wawu. Pe lang si, si, hu ndramat kayapo anahu. Pwen yo naku pehesani lohonga hu, hu tora ndruwa nongan atto ndre pwi?
\v 5 Pe lang manonoh, hu kawiri ana ndrinai para lang maliwoh o pwi kiro.>>
\p
\v 6 Moses pe Aron, hilu pwai yatta hu Israyel tehene, <<Kipiyah pwen wawu masi kapehesaniy tehe, Yapan mbukenan iwiri wawu sa mawen Isip pe wawu sa iye.
\v 7 Ndrina wawu ilokuhpe wawu wong soyon ya kili yiy, ara kinhi lingiy. Pwen pe mandroulang, andre poke pe nganan tan kisa rayah pe wawu kanime Yapan imwenen. Youlu ndramat omwaihey. Pwen para tesah wawu pwayi youlu kopwi mwaihey?>>
\v 8 Moses iwong paiwe ipah, Yapan andre kihang wawu sangi yohou, para kipiyah pwen wawu kayan. Pwen andre kihang wawu peret para ndroulang, tehe ya mwenen ya lohonga wawu. Para tesa wawu wong soyon iya tan. Hopeko youlu, ara youlu mwaihey opwi. Ndrina wawu kin lokuh towu pwi, pe ndrina ilokuh yatta Yapan.>>
\p
\v 9 Pwen Moses ipwai yatta Aron ipah, <<Yapan ara kin hilingi ndrina lokuh tahu masikene pwen. Pwen kapwai kattahu masihu kasa, koro tine pakeh kili Yapan.>>
\p
\v 10 Aron iya, iro wong yatta hu marahu kiniyow, kinna kol kolkolay. Kinindrou pwi ko, Ngindrai iyngani nganan iyat iro nondriya kokom.
\p
\v 11 Pwen Yapan ipwai yatta Moses ipah,
\v 12 <<Ndrinalokuh tahu Israyel ara kun hilihgiy pwen. Pwen kanese katta hu, kipiyah andre hukayan sangi yohou, pe mandroulang andre hu kayan peret kimwenen tehe lohonge tahu. Kapa anandrinai ara hu kaniwiriy pwen, pwen hu pehesaniy, tehe yo Yapan, yoko Ngindrai tahu.>>
\p
\v 13 Kol piyahon norukan soyon iya husa huro kol, pe kol ndroulang apanimei, ndran para yoping ara ihau iho yowi ndromdriu ngilse kol.
\v 14 Pe ndran aro isapak, pwen hunimei melit tehe youkey mangun ira murumut iro masumbuwe pwan.
\v 15 Ihu Israyel hunime melit aro pe tanahu pwi, pwen ihu imwenen hurosok hu yaliy. <<Yiy sehe melit?>> Pwen Moses inese ndrainga hu. <<Aria, ara peret Yapan mbukenan ihang wawu para akayan.
\p ...
\v 16 Pe Yapan ipa tehene, <wawu hamou-hamo aka mbultaniy kiwenei tehe weneya wawu pe ihu ta wawu. Wawu nakapo pe akanuh kiya kohoy sahin sahin mendreheh tahu pihin, hu mbunnah, hu kamai, hutora sew sura wawu.> >>
\p
\v 17 Pwen ihu Israyel hu mbusiy tehenaliy, hapeko ihu tiken hulokuh ya soyon, pe hu tiken ara hupo noye kopwi.
\v 18 Yamulan marahu ipiraniy, pwen ihu lokuh anandrinai soyon ara hu kan minuh kohoi soyon pwi. Pe ihu lokuh anandrinai noye ara hukan liyah pwi. Pwen hu masi ara hu hu mosuhu, pe hu kan mundruy pwi.
\p
\v 19 Pe Moses ipwai yattahu ipah, hope anandrinai ara mbuna kiro moh.>>
\p
\v 20 Moses ipwai hapeko ndramat tiken hukan hilingiy pwi huyki tiken para kiro kiya sohoya hu, pwen ipwala pe wiy mbuskau irayah aliy pe, nongohon iya, pe Moses ipwayi hu.
\p
\v 21 Ndroulang masi hu kamai pe pihin kapo anandrinai kimwenen tehe lohonga hu. Pe mwandrai isa paingan, anandrinai tiken irondron, ara ya ndran o mwaihey.
\v 22 Yalang manonoh, anandrinai hupo ara weneya lang maliwoh opwi, iwene kohoy malihin mendreheh para hamou, hamou andre kiyan. Hu ndramat pohon para Israyel, hu sasok Moses ya melit aro.
\v 23 Pe Moses ipwai yatta hu ipah, <<Yapan ipa moh ara lang para kangoh, pe lang ta Yapan imwenen. Pwen pe mahapo, sehe ana ndrinai wawu paka timwiy ka mwan ara aka tun. Pe sehe ana ndrinai paka ruwe kiya kohoi ara aka ruwe kiya kohoi. Tiken pakiro, ara kiro moh.>>
\p
\v 24 Hu hilingi Moses, pe huro ndruwa nongnan, pe anandrinai tiken huruwaniy, pe tiken ara huykiy iro para lang mulan. Anandrinai huykiy iro, ara wiy kinrayah aliy pwi.
\v 25 Mulan paraliy, pe Moses ipah, mahapo ara lang para nakorokopwi. Lang para nakangoh, pe kasoli ngala Yapan kiya paingan. Lang ara andre akan seyeh anandrinai ngilse kol pwi. Anandrinai tiken itta ndron ara, akainiytopwei namu.
\v 26 Lang manonoh para nondriya sandre masi, andre akoroyan ana ndrinai aria. Lang mandrutoyoh ara para kang ngoh, pe lang ara andre ana ndrinai kinro kol pwan pwi.>>
\p
\v 27 Kamai pe pihin tiken huya seyeh ana ndrinai nondriya lang mandrutoyah ara, hapeko huyako mwaihey, ana ndrinai pwi.
\v 28 Pwen Yapan ipwai yatta Moses, <<Sehe lang andre akahapwen ndraingayuy pe akahalingi nongno?
\v 29 Akaha lingiy ka hiyan, yo Yapan, uyki langara, satta wawu para ngohongoh. Pwen lang manonoh andre kuyuk ana ndrinai sana wuwu lang maliwoh opwi. Pe lang mandrutoyoh kamai pe pihin wawu masi koro wum. Hamou mbuna kiya mawen nondriya wumtan.>>
\v 30 Kihipwen pe lang mandrutoyoh pwen hukangoh.
\p
\v 31 Hupohowe ngala anandrinai ara mana. Mana ara mwensen tehe mbuwakei hakou pallen, pe mbusikau. Pe kapan iya tehe pisket hu mansaniy yapolo ndrunu kunan.
\v 32 Pe Moses ipa tehene yattahu, <<Yapan ipa tukapo sahin kohoy mbusikau, pwen tukannuh mana kaliy. Mana ara para sohoya mangamburow hu. Kamulan hukanine hiyan ta Yapan ihang worow anandrinai iro kol kolkolai ndramat aliy pwi, pe yiy iwiri row pwen tusa iye.>>
\p
\v 33 Pe Moses ipwai yatta Aron, <<Apo sahin kohoy pe annuhtiken mama kaliy pe kiya mara Yapan. Kapa hu mbunnah hasap mulan hukasa pwen huka pehesani yiy.>>
\p
\v 34 Pwen Aron iki kohoy, mana iro nondroyan, impwan te sahin, mepo kokou nongan ta Yapan iro aliy. Tehe nongan Yapan kinpwai pwen yatta Moses.
\v 35 Pe ihu Israyel, huro wiri poke ya mana ara nondriya hayou mahanguy. Hayou mahanguy ihipwen pe huya rayah huya kol namandran Kenan. Pwen huyenaliy pe hu palte ana hu piyang.
\p
\v 36 Tandrohonga langara melit malindra para tanonoye iro kili hu. Si ara tehe kohoy mbusikau, pe si ara tehe kohoy masonguy kawule.
\c 17
\s1 Hupo ndran irapan pat isa pwan.
\p
\v 1 Ihu ndramat masi para Israyel hu hilingi nongna Yapan, pe hu tali kol posowen sen. Huro kol hakon, pe Yapan ipwai hu tine huya hakon. Yamulan hutine huya rayah huya kol Repitim pwen huyen aliy. Hapeko kol ara ndran para kuymwai aliy pwi.
\v 2 Pwen kamai pe pihin hu pwayi Moses, pe hupa, <<Ahang yowu ndran. Yowu nakaying.>> Moses ipwai yattahu, <<Para tappe ndrina wawu ilokuh to?
\p Wawu paka hinonou poke ta Yapan ndrei?>>
\p
\v 3 Hapeko hu masi ndrina hu ilokuh ta Moses, pe huro wong soyon para koyuhu isapak. Pwen hupah, para tappe awiri yowu yowu sa mawen Isip pe awiri yowu isa? Wou apa ndre yowu yapolo noruwu hu, pe kane wu hu, apa koyu yowu kisapak pwen yowu kamat ndrei?>>
\p
\v 4 Pe Moses itohun pukeyan iya kili Yapan ipah, <<Ihu ndramat iye hunaka rayo ka pat pe kumat. Pe yo andre kumbusi sehe melit kakili hu?>>
\p
\v 5 Yapan iwong yatta Moses, ipah, apo hayah ndramat namandran para Israyel, pwen akoromu kaya kili hu kamai pe pihin. Pe kapa wawu naka rikai, pwen awiri nes taim mepo koluw amwahi ndran Hayil yaliype awiriy iya?
\v 6 Ara pe yo andre kuro tine ndrita si pat itta ngondron Horep hu pohowey Sainai. Pwen asa pakeh pe apiyani key ka pat pe ndran kirapan pat kisa pwan, pe hu kamai pihin kaying.>>
\s1 Ihu namandran para Israyel hu nime Moses ipiyani keyiya pat, pe ndran irapan aliy.
\p
\v 7 Pwen hu pohowe kol ara Masa, Masa, ara hu <<hunonou,>> pe Meripa, ara <<ndrina lokuh.>> Paratesah ihu Israyel hupah, Yapan iripo sura Worou ndre pwi? Kultuw tahu, hu hunonou pweke ta Yapan.
\s1 Ihu Israyel hupopahun yakilihu Amelek
\p
\v 8 Yamulan ihu Amelek hupo pahun iya kili hu Israyel huro kol Repitim.
\v 9 Pe Moses ipwai yatta Yosuwa ipah, <<Wou apwai kattahu hayah ndramat para Israyel, pwen tukaya popahun kiya kili hu Amelek. Moses ipa, yo andre kuwiri key to para tokuyai, tehe Ngindrai ipwai pe andre kuro tine para ngondron.
\p
\v 10 Yosuwa ihilingi Moses iwong, pwen ipwai yatta hu ndramat tiken pe huya popahun yakilihu Amelek tehe Moses iwong iya kili yiy. Moses, Aron, pe Hur, huya parangondron si mendreheh.
\v 11 Tandrohonga huya ngondron paingan, pe Moses isoli niman iya paingan pe ihu Israyel hurammat ihu para Amelek. Pe Moses iki niman iya pwan, pwen ihu Amelek hu rammat ihu Israyel. Ihi soule tahu ko.
\v 12 Moses niman ingong, pe Aron, yapolo Hur, hilu sap pat si pe hilu yikiy iro pwan, pwen Moses impwan aliy pe hamou iro tine haroh, hamou iro tine haroh, pwen hilu soli, niman ihin. Hilu soli niman iro hin ipo mwandrai iya tuh.
\v 13 Yamulan paraliy pe Yosuwa yapolo ihu Israyel huya popahun yakili hu Amelek, pe hurammat hu pe hu mbusi mumwan masi yatta hu.
\p
\v 14 Yamulan Yapan ipwai yatta Moses ipah, <<Aratolowe kiro puk. Para hu kamai/pihin koro wiri lohonge Kaliy, pe nongan ara tehene, yo Yapan, andre kumbusi ihu Amelek hu kahapwen, pe ihu ndramat masi mbuna kahapwen, pe ihu ndramat masi mbuna kalohongani hu.>> Pe aiki nongan iye kiya kili Yosuwa yi.>>
\p
\v 15 Yapan iwong hippwen, pe Moses imangasalta si pe ipohowe ngalan ipah, <<Yapan ara mwensen tehe pilak to.>>
\v 16 Moses ipah hupaka rapiyani poke ta Yapan.* Pwen andre langmasi pe Yapan kiro popahun kiya kili hu Amelek tora ko.>>
\c 18
\s1 Yetoro isa nime Moses.
\p
\v 1 Yetoro ara yiy para kol Mitiyen, pe yiy hamou para kunya nongan ta Yapan, pe yiy ara nona Moses. Yetoro ara ihilingi ngala Moses tehe Ngindrai imbusi melit masikene iya kili Moses yapolo hutan para Israyel. Pe si ihilingi tehe Yapan imbusi kultuw si yakilihu ndramat para Israyel, pe hutali Isip pwen husa.
\p
\v 2 Yetoro iya nime Moses, para mamu Moses ipwandrasa pihin tan, pe norun malimou huya kili Yetoro. Pe mahapo, Yetoro iwiri hu, humuy, huya kili Moses.
\v 3 Angala mbunnah malimou ara, yesen or kesom, pe hamou Eliyeser. Moses ipah, yo yapa hakon, pe urupo kol hakon namandran.>> Pwen pe ipohowe ngala norun ndrohan ara Kersom.*
\v 4 Yamulan Moses ipah, Ngindrai ta tomo maran iro to pe Namandran para Isip kinittiu ngundru pwi.>> Pwen ipohowe ngala norun mulan Eliyeser.
\p
\v 5 Pwen Yetro yapolo nambuyu Moses pe norun malimou, hu rayah sa kol posowen pakeh ngondron ta Ngindrai, kol mepo Moses imansaniy pe iyen aliy.
\v 6 Yetro ira nongan iya kili Moses ipah, yo Yetro, nonam, pe pihin tam yapolo norum malimou kamai pe yowu sapwen ara.>>
\p
\v 7 Pwen Moses yalonge hu ya say pe ihis ta nonan iro ndrokolo say, pe itukuruhu yamulan payan itandras, pe ira hunghung yatta nonan Yetro. Hili wong ya mipwan tahilu, kamulan hukaya nondriya wum ta Moses.
\v 8 Moses itiyani ndrainga nonan iya melit masi mepo Ngindrai imbusiy yakili King para Isip, yapolo hu yau masi para Isip, hupo hiyan yatta ihu para Israyel pe hu yau. Inese yatta Yetro, mumwan irayah kili hu iro ndrokolo say. Ngindrai inimnim yattahu, pe huro hiyan.
\p
\v 9 Yetro ihilong tehe Ngindrai imbusi kultuw hiyan iya tahu Israyel pe husa mawen Isip. Pwen ipwes iya.
\v 10 Pwen ipwai ipah, <<Kasomwani Yapan. Yiy iwiri wawu pe wawu sa mawen kili King para Isip, yapolo ihu kamai pe pihin tan. Wawu kantali ihu mbulen pukeyan, pe akansa mawen.
\v 11 Mahapo kun pehesaniy, Yapan ara iramwaitini hu pwassoyou yapan masi, paratesa, maran iro ta wawu tandrohonga ihu Isip hu hu ndrainga yuy isa kili wawu.>>
\v 12 Pwen Yetro iyukyuk iya kili Ngindrai para kattimwiy kisongut masi. Pe yiy irahanghang yohou tiken i iya ngala Ngindrai. Pwen Aron yapolo ihu namandran mwanye para Israyel husa pe hu namnam yapolo nona Moses iro mbulmara Ngindrai.
\s1 Ihu pohowe ndramat tiken para mwanye nongan.
\r (Lo. 1:9-18)
\p
\v 13 Yamulan, Moses impwan pe irahalingi nongan tahu kamaipe pihin para Israyel. Ndramat soyon iya husa kili Moses mandroulangipo iya piyahon masi.
\v 14 Yetro inime tesa Moses imbusiy yakili hu kamai pe pihin. Yetro ipah, <<oi wawu, Ambusi mbulen soyon iya, para iponokolani hu kamai pe pihin. Para tappeh wou opwi hamou ambulyani mbulen aria? Anime ihu ndramat masi mandroulang hiyano hukansa para nongan, hu tora tatine ipo kol kin piyah hu tora longe. Para tesa ambusiy tehenara?>>
\p
\v 15 Pwen Moses ipwai yatta Yetro ipah, Hu kamai pe pihin paka pehesaniy, sehe melit me Ngindrai ipa huka mbusiy. Pwen mepo husa kili yo.
\v 16 Kapa hilu lumou kara hilu kiya sehe melit, andre hilu kasa kili yo pe ku mwenyaniy nongna hilu pe kura matte nongan kimat. Pe ngara kunohowani hu kiya ndroiyi nongan ndrukonon ta Ngindrai.>>
\p
\v 17 Yetro ipah Moses, wou aningap lani saya mbulen ara hiyan pwi.
\v 18 Mbulen ara namandran iya. Wou hamou opwi aniweney para ambusiy pwi. Kapa wou mbukenam ambulyaniy, welem andre kimmay, pe ihu masi welehu andre kimmay.
\v 19 Mahapo ahalingi nongno. Nakupwaingani saysi para ambulyani mbulentam kipwen aliy. Kapa ahalingiy, Ngindrai andre kiro polo wou. Kapa hiyan tehe wou arayah ndramat para poya nongan tahu kamai/pihin kiya kili Ngindrai. Aiki nongan para ndrinalokuh kiya kili yiy.
\v 20 Wou andre anohowani hu kiya ndroiyi nongan ndrukionan masi ta Ngindrai, pe apwai kattahu hu koro ndruwa sehe say yapolo kuttuw tahu, ara hu karo mbusiy lang masi.
\v 21 Pe si, aiki ihu ndramat malohonga hu ara hukoro nimnim katta hu kamai pe pihin masi. Hu tiken marahu kahu kamai pe pihin mapaya pusonguy mwanye. Tiken kanimnim kattahu mapaya sangat, pe tiken huka nimnim kattahu mapaya iminguy, pe hu tiken ara mapaya songuy opwi. Andra pohowe ndramat ara itta pahandra Ngindrai opwi. Hu ndramat tehe lohonga row ipoke yatta hu, pe ndramat para ipwasike row ya sombule pat pe ndramat iyos iya kultuw mumwan, ara kona yiy.
\v 22 Hu ndramat lohonga hu i iya naiwen, ihu ko andre kamwanye nongan para ndrokolo hu kamai pe pihin. Nongan mendreheh ihu ko kamwanyaniy, pe nongan nandran ara andre kisa kili wou amwanyaniy. Pwen andre hu ka soppwat wou kiya noppwaran ara, pe mbulyam ki mwak.
\v 23 Ihu melit mepo upwai sattam, para ambusiy, Ngindrai mbukenan ipa ambusiy. Kapa ahalingi nongno, pwen mbulen ara andre kiniki welemay kinsa kili wou pwi. Pe wawu akamwenyani mumwan, pe nongan itta kene mwelenga hu kamai pe pihin, pwen lohonga hu kiro hiyan pe hu kamuy kaya kolohu.
\p
\v 24 Moses ihilingi nongna Yetro pe imbusiy tehe naliy. Yiy iwiri hu ndramat lohonga hu imman masi iro nondriya hu Israyel. Pwen ikihu marahu nakiro ta hu ndramat mepo mapaya pusonguy, mapaya sangat, mapaya iminguy, pe mapaya songuy.
\v 25 Pe lang masi andre hu koro nimnim kiya noppwaran para mwelenga hu ndramat. Ihu imwenen kamwenyani nongan mendreheh, pe nongan noppwaran yapolo kultuw mumwan ara andre kiya kili Moses pe kimwenyaniy.
\v 26 Pe lang masi andre hu koro nimnim kiya noppwaran para mwelenga hu ndramat. Ihu imwenen kamwenyani nongan mendreheh, pe nongan noppwaran yapolo kultuw mumwan ara andre kiya kili Moses pe kimwenyaniy.
\p
\v 27 Hilu mwanye nongan hipwen, Moses imbultuwe nima nonan pwen yiy iyen, pe Yetro imuy iya kolon.
\c 19
\ms Ngindrai iki nongan tan yapolo ihu Israyel iro ngondran Sainay.
\mr (Sapta 19-31)
\s1 Ihu Israyel husa huro ngondron Sainay.
\p
\v 1
\v 2 Ihu tali Repitim pe hu rikai hu yau. Walah maliwohisapwen, pe iya si iho mulan pwen lang si iho mu para liy, ara hu kan taly kol Isip pe hu kanna rayah kanna Sainai. Pwen hu yiy kol iro pakeh ngondron Sainai.
\p
\v 3 Moses iya ngondron paingan, pakiya wong ka kili Ngindrai. Hapeko Ngindrai iyoh iha kili yiy para kiya wongka tiken nongan kakilihu Israyel. Ihu ara papu hu Yakop.
\v 4 Yapan ipah, wawu kannime sehe melit yo umbusiy ya kili hu Isip. Pe wawu nime usoly wawu tehe maniway isoly norun malaman iho pahandra kapanen. Pe uwiri wawu, wawu ro polo yo.
\v 5 Kapa mahapo aka mbultuwe nongno kiya pukeyan kiro polo wawu, pwen wawu ara atto. Pwan masi ndramat masi ara atto. Hapeko andre kupohowe wawu ara atto imwenen.
\v 6 Pwen wawu andre karayah kamai pihin para mbulyo, tehe ihu ndramat huya pohon para nongno. Pe andre akarayah yau to imwenen.>> Yapan ipa Moses kipa nongan masikeneiye kiya tahu kamai pe pihin masi.
\p
\v 7 Pwen Moses italy ngondron, pe iya nime ihu pohon para Israyel, pe ipa nongan masi mepo Yapan ipwai iya tan, iya tahu.
\v 8 Hu ndramat masi hu pah, <<Andre yowu masi kambusi melit tehe Yapan kinpway.>> Pwen Moses imuy ya nese nongna hu Israyel iya kily Yapan.
\p
\v 9 Yapan ipa, ahalingiy Moses, andre kuho nondriya mburah pe kusa kili wou, pe hu kamai, pihin, uwong isa polo wou, pwen lang masi lohonga hu andre kipoke kiya nongan tam.>> Pe Moses itiyani nongan masi hu kamai pihin hu wong yaliy, ara ipwai iyatta Yapan.
\p
\v 10 Pwen Yapan ipwandrasa Moses ipah, <<Ayapwai katta hu, mahapo pe moh, hu kamwahu, pwen hukoro lohongani yo kopwi.
\v 11 Pakiya liping ara hukanmwanyani hu pwen. Langara andre kusa pwan, pe kuro ngondron Sainay, pe hu ndramat kasa nim yo.
\v 12 Aiki songot kirahakowa ngondron pe hu ndramat mbuna kaya nondroya songot ara. Pe apwai kiyatta hu, marahu kiro tahu, hu mbuna kasongondrity songot pe hukaya paingan ngondron. Kapa hamou kisongondrity songot, pe kiya pakeh ngondron, pwen hu katty ngundrun.
\v 13 Pe nimahu mbuna kattan pe katty ngundrun, kone, karayiy kapat ndre kassi yiy kiya nah. Kapa hamou ndramat ndre hamou yohou ndre, kisongondrity songot pe akatty ngundrun kiyau ndruwan tehe upway. Wawu nakaya ngondron ara porosi ko. Kapa akahalingi ndrah kirang, pwen wawu kaya.>>
\p
\v 14 Moses italy ngondron paingan pe iya pwan, pwen ipwai yattahu kamai pihin hu kasa rokum pe huka lohongani Yapan. Hukoro ndruwa nongnan pe hu karahi koiwe hu.
\v 15 Moses ipwai yattahu ipah, akoro longe liping. Mepo kiyamatine liping, mbuna akamatin kiya polo ihu pihin, konan.>>
\p
\v 16 Mandroulang opwi nondriya lang maroyoh ara kokom iramburuhi ngondron. Kamit ikamiriy, nganan ilimiri kol masi, pe palan italon. Pe ndrah sukopwi irang namandran iya. Pe hu ndramat masi para kolh ara hu noh pe hu lelen.
\v 17 Moses iliwi hu pe huya ngawan, hu yoro ngilse ngondron, para hukaya rokum pe kasohe Ngindrai.
\v 18 Marahu iya pe hu nime mwan iyyat isa pwan ngondron Sainay. Pe kosumwan iramburuhi ngondron Sainay, pe nunuw irayah ngondron.
\v 19 Pe ndringe ndrah irayah namandran iya. Pwen Moses iwong yakily Ngindrai, pe Ngindrai imbusi palan italiwei, pe Moses ihilingi Ngindrai iro polo mwan pe iwongimuy iya kili yiy.
\p
\v 20 Pwen Ngindrai isa pwan pe impwan ngondron paingan, pe iyoh Moses ipa kiya paingan kili yiy. Pwen Moses iya.
\v 21 Moses iya pe Yapan iwong yakili yiy, <<Ipah, aya pwan iyayki nongan pukeyan hape kiya kili hu ndramat masi, pe hu mbuna kasongondrity ndrokomatnet pe kasa nime yo. Kapa hukasongondrity ndrokomatnet, ndramat soyon andre kamat.
\v 22 Pe ihu ndramat para kunya nongno pe husa pakeh kili yo, ihu tehenaliy kultuw tahu kiro hiyan kisa mbulmoro. Kapa pwi, andre kupwa/sani hu masi. Pe Moses ipah.
\p
\v 23 Hu ndramat andre hu kansa paingan pwi, para tesa ayki nongan pukeyan iya isa kili yowu. Pwen yowuyki ndrokomadnet ara ingap ngilse ngondron mwanye. Pwen yowu kanpway pwen yowu pah, ngondron itta ara nonombun.>>
\p
\v 24 Yapan ipwai ya ta Moses ipa hiyan, aya pwan apway katta Aron kisa paingan pobwou. Pe ihu ndramat mepo hutora kun nongno, yapolo hu ndramat masi ara mbuna huka songondrity ndrokomadnet pe hukasa paingan ngondron. Kapa hukan hilingi nongno pwi, andre kupo mumwan katthu.>>
\p
\v 25 Moses Yapan iwong hippwen, pwen ilay yapwan pe iya pohowe nongan masi mepo Yapan ipway pe ihilingiy. Ipa topwe masi iya kili hu kamay pihin masi.
\c 20
\s1 Pwandrehu nongan masonguyta Ngindrai.
\p
\v 1
\v 2 Ngindrai ipah, <<Yoko Yapan, yo Ngindrai atta wawu. Wawu ro kol Isip wawu ro nondriya kou pe yoko iye uwiri wawu pwen wawu sa mawen.
\mi
\li1
\v 3 <<Wawu kahilingi yoko iye. Mbuna akahalingi sehe pwassoyou yapan.
\p
\v 4 Mbuna akamanse handra melit pwassoyou pe kirayah Ngindrai, pusimweiwa melit para paingan, ndre nondriya ndran, itta mbulu pwan, ndre.
\v 5 Mbuna akaiki lohonga wawu pe aka tumbuwe ngundru wawu kiyata sehe pwassoyou yapan. Yapolo pusimweiwa hu melit masi. Para tesa, yo Yapan, pe yoko Ngindrai ta wawu. Mbuwaly para pwassoyou ngindrai kiwiri yoku yi. Ara pukene, pe hu ndramatmepo mbuwalyhuto, ara ihu kultuw mumwan itta nondriya hu, pwen papuhu mattisap ndre mahasap hu nakarayah mulan, ara andre kumbusi mumwan kiya kili hu
\v 6 Ihu mepo hu namily yo pe hu hilingi nongan to, ara andre kunamily hu pukeyan, pe papuhu mapaya pwesy huukarayah mulan ara andre kunaimily hu.
\li1
\v 7 <<Wawu mbuna aka pohowe ngolo ko mwaihey, Ngindrai ta wawu. Kapa ndramat kipohowe ngoloko mwaihey, kun mbusi yiy namumwan.
\li1
\v 8 <<Wawu ara akalohongani lang to ungoh aliy kahiyan, pwen akaikiy kiya lango kopwi imwenen.
\v 9 Lang tawawu ara manonoh opwi, para akapo mbulen itta nondriya sandre si.
\v 10 Hapeko lang mandrutoyoh ara atto, Yapan Ngindrai ta wawu. Lang ara para akangoh pe kalohongani yo, pe kona mbulen. Noru wawu hu, ndramat hu yau marakol, hu ndramat para mbulya wawu, masikene mbuna akapo mbulen.
\v 11 Akambusiy tehe aro, para tesah, lang manonoh yo upo mbulen, umensani kol paingan pe kol pwan, iya polo ndras melit masikene. Hapeko lang mandrutoyoh, ara ungoh. Pwen yo Yapan umbusi ara irayah handra yi, pwen upohowe lang ara upa lang namandran atto imwenen.
\li1
\v 12 <<Wawu koro pahandra tama mowu pe tima mowuhu, pe akahalingi nongna hu. Kapa akambusiy tehenaliy, pwen andre akanimat kileh pwi. Pe kol mepo nakuykiy satta wawu, ara andre akeyen aliy ndrangan niwen iya tehe yo Ngindrai upwai.
\li1
\v 13 <<Mbuna akarayi hu ndramat mawen kamat.
\li1
\v 14 <<Wawu yesoway mbuna akapo memeng.
\li1
\v 15 <<Mbuna akapahana.
\li1
\v 16 <<Mbuna aka pwassoyou pe aka liwi hu ndramat kiya nongan.
\li1
\v 17 <<Mbuna akanamily sew ta ndramat hamou. Mbuna akanamily pihin ta kamai hamou. Mbuna akanamily hu kamai pihin para mbulyan, yapolo noru kanen masi. Tehe mbulmakau pe tongki hu melit masi.
\s1 Ihu kamai pihin hu noh ta Ngindrai.
\p
\v 18 Ihu kamai pihin huhilingi palan italon, kamit i kamiriy pe nganan iya isa, kosumwan itinam iro ngondron pe hu noh pukeyan. Pwen hu ses hu ya mawen kili ngondron.
\v 19 Hu pwai iya ta Moses hu pah, wou awong satta yowu pe yowu kaha lingiy, Ngindrai kapa kiwong satta yowu mahisan yowu kamat.
\p
\v 20 Moses ipway yattahu ipa konan, mbuna akanoh. Ngindrai isa para ipwanohowani lohonga mowu kopwi. Tehene, wawu koro pahandran opwi, pe mbuna kambusi hu kultuw mumwan.>>
\p
\v 21 Hu ndramat masi huro tine mawen, pe Moses opwi hamou iya pakeh ndrahasa mburah lokuran, mepo Ngindrai iro aliy.
\s1 Poho sai para manseya kamwan para ratuntun.
\p
\v 22 Yapan ipwai yatta Moses ipah, ayapwai kattahu Israyel, nongno tehene, <<Uro kol paingan pe nongan kunwong sapolo wawu pe tana wawu pwen.
\v 23 Kahalingiy. Mbuna akamanse handra melit mepo nganan iya pe akatohun kattahu. Akatohun pe lohonga wawu kisa kili yoko hamou.
\p
\v 24 Akapo tiken pwan pe akamanse to para ratuntun. Pe kamwan ara, para aka timwi sipsip, mbulmakau kiyaliy, kisongutmasi. Para kimbusi lohonga hu kamai pe pihin kapwesani yo. Kapa wawu ko masi kambusiy tehe upwai pe akarokum pe akalohangani yo, ara andre kusa pe kumbusi hiyan kisa kili wawu.
\v 25 Kapa akara tuntun kinto ndrita si pat, pe pat ara hu ndramat mbuna kasondritiy. Pat kapa hukasondritiy kiya melit para mbulen, pat ara kin mwenen mbulen to pwi.
\v 26 Wawu paka manse kamwan para ratuntun, mbuna akamanse kiya paingan masi, mahisan aka ngas kanen pe hukanime wawu pwen aka massi. Aka manse kamwan para ratuntun mbuna kiya paingan masi.
\c 21
\s1 Kultuw para pomene hu ndramat hupo mbulen o mwailhey.
\p
\v 1 Yapan iyuk sura nongan ipah, wawu kaiki hu nongan pukeyan iye kakili hu Israyel.
\s1 ??
\p
\v 2 Kapa aka sowani hamau tawawu Israyel mepo ittapo mbulen o mwaihey, pwen yiy andre kipo mbulen nondriya ha you manonoh mwanye. Pakiya ha you mandrutoyoh, ara aka tali yiy kiyau. Pe yiy mbuna ki hang wawu sombule pat namu, konan.
\v 3 Kapa yiy mawihou pe iya po mbulen, ara yiy hamou opwi pwen andre kiyau. Kapa yiy tasou pe kiyepo mbulen, ara kitaly wawu pakiyau, kapolo pihin tan.
\v 4 Kapa namandran tan para poho mbulen kiyuk pihin kattan, pe pihin kipo norun. Pwen pihin andre hu koro kili namandran tan para mbulen, pe yiy andre kihipwen mbulen.
\p
\v 5 Pe kapa ndramat para mbulen ara kipah, yo unamily namandranto, pe yapolo pihin to noruhu, pakun piyani hu pwi
\v 6 Pwen namandran tan kiwiri yiy kiya wumta Ngindrai. Kiya kiro tine karam ndre, kiro mandra ndruw ndre, pwen namandran tan kirahalluwe ndraingan. Pwen andre kiro pombulen opwi kiya madne kimat tan.
\p
\v 7 <<Kapa hamau ndramat kipwandrasa norun pihin pe kipo mbulen omwaihey, sowan pwi. Hayou mandrutoyoh, namandran para mbulen andre kintaly noru pihin ara kinna mawen mbulen pwi. Mwensen tehe imbusiy yatta ndramat mamu iropo mbulen kili yiy pe sowan pwi.
\v 8 Kapa ndramat kisowani pihin aro para mbulyan omwaihey, mepo mamu ara pakiwiri yiy, yamulan mbuwalin tan. Pwen konan, taman kisowani yiy kimuy. Kamay ara kultuw tan yakili pihin ara hiyan pwi. Pwen hu ndramat para kol mawen mbuna kasowani yiy.
\v 9 Kapa lohongan kipa kiki pihin ara katta norun kamay, ara pwen kimbusi kultuw hiyan yakili norun pihin imwenen.
\v 10 Namandran para mbulen kapa kipo hamou pihin, hapeko pihin tan mamu iyesou yakili yiy pe iropo mbulyan, ara andre kiro nimnim kattan manau. Andre kihang yiy koyau, anandrinai, pe ki matin kapolo yiy, tehe koluw ngara kimbusiy.
\v 11 Kapa melit mattindra ara kin mbusiy kinna ta pihin para mu pwi, pwen ki taly pihin kiyau pe pihin mbuna kihang yiy sombule pat.
\s1 Ndroiyi lohong para mwanyani pahun.
\p
\v 12 Kapa hamou ndramat kirayi hamou ka pukeyan pe kimat, ara wawu kaya karayi ndramat irahattai ara pe kimat.
\v 13 Pe kapa lohongan pakin rayi ndramat ara pe kimat pwi, hapeko yo andre kuyki yiy kiya nima ndramat mepo paki rayiy mamu, ara kimbusi mumwan kakili yiy kiro pe yiy kiwop, kiya kol mepo kun pohowey pwen satta wawu pe kiya liy pwen kiro hiyan.
\v 14 Pe kapa ndramat hamou ndrinan ilokuh pakirayi hamou, pe mulan paraliy kipa kinayi ndramat ara kimat. Wawu karyi ndramat para ndrinalokuh pe kimat. Konan, kipa kiwop kiya yoku mwan para ratuntun to, hapeko aka wiri yiy pwen akaya tingundrun kiya hakolkon.
\p
\v 15 <<Sehe ndramat kirayi taman ndre tinan, ara akatti ngundrun kimat.
\p
\v 16 Kapa hamou ndramat kipoihanowe hamou para kol tan pe kiya kiropo mbulyan opwi mwaihey, pe sowan pwi. Pe ndramat mawen iro sowani yiy, ara wawu kaya kattingundrun kimat para imbusi kultuw mumwan.
\p
\v 17 <<Sehe ndramat ndrinan kilokuh ta taman ndre tinan pe kipah, Ngindrai andre kipo mumwan sa kili wou. Ara wawu kaya pe kattingundrun kimat.
\p
\v 18
\v 19 Kapa hilu lumou kara hilu, pe yiy hamou kitumbuwe pwese hamou, ndre kirayiy ka pat. Hapeko kin rayiy kinmat pwi, ara mbuna akaposoiwi mumwan ta ndramat me irahattay, konan. Pe yiy hamou mepo sangin ngandran pe iye matin yokuyok, ara yiy mepo irayiy, ara andre ki posouyi pekepat tan. Pekepat ara kiwene lang maseyeh mepo sangin illek pe kinpo mbulen pwi, pe iyen opwi. Ndramat irayiy ara kiro nimnim kattan kipo sangin kiya mwayih masi.
\p
\v 20 <<Kapa hamou ndramat pe kirayi kamai ndre, pihin ndre, huropo mbulyan opwi mwayhei pe kene hu pwi. Tandrohonga lang ara pe kamai ndre pihin kapa hilu hamou kamat, wawu kaya kapo mumwan katta namandran para mbulen ara.
\v 21 Pe kapa kamai ndre pihin, kiro pe kiwiri lang si ndre maliwoh pwen kimat. Wawu mbuna kambusi hapesah kakili namandran tan. Para tesah, kamai ndre pihin iropo mbuluyan, ara mbukenan yiy opu.
\p
\v 22 <<Kapa tiken ndramat karahattay, pe hamou kirayi pihin mapundriyan, pwen pihin imwalahey mumwan pe mbunnah imat, pe pihin iro hiyan. Kamai irayi pihin ara, ara yiy andre kisowani yiy, kapa nambuyun kipohowe maseheyeh nakipiyaniy. Hapeko andre kiya nongan namu, pwen hu naka pohey maseheyeh. Kamulan pwen kamai tan kiwiri kunuhan opu.
\v 23 Kapa pihin kimat, pwen akarayiytehe irayi pihin ara, kapa pihin kimat, pwen wawu karayi ndramat ara kiya nohan.
\v 24 Pe kapa maran ndre yahan ndre niman/ndrikan kiya mumwan, ara aka posoiwin tehenaliy kimwi kiya kili yiy.
\v 25 Pe kapa kittimwi mandra pihin kiya mwan, ndre ki mwiri yiy pe mandran ka mumwan pe yeken kirayah aliy, ara aka posouyin kimuy tehe imbusiy iya kili pihin.
\p
\v 26 <<Kapa hamou ndramat pe kirayi mara kamai ndre pihin me iropo mbuluyan, pwen maran kiya mumwan. Ara kamai ndre pihin ara andre kin ropo mbulen paiwe pwi. Ndramat ara kitaly yiy pe kiyau, kene maran ara para kiya mawen mbulen.
\v 27 Pe namandran para mbulen ara kapa kiwele yaha kamai ndre pihin mepo huropo mbuluyan, ara andre kitaly yiy mbulen pe kiyau, ara tehe kene yahan.>>
\s1 Mwanye para kultuw mumwan pulmakau imbusiy.
\p
\v 28 Pe Yapan iwong paiwe ipah, kapa pulmakau kirayi hamou ndramat kiya ndrosu tan, ara aka tti ngundrun kimat, pe mbuna wawu kayan sangin. Pe mbuna akaiki ndramira pulmakau ara kiya nongan.
\v 29 Pe kapa mbulmakau ara kiro sorowe hu kamai pe pihin, pe hu ndramat kawong pukeyan kiya kily tama mbulmakau, pe kapa kinni kiy kinna kou pwi, pwen aka mbusiy lohonge tehe itta kili wawu. Kapa mbulmakau ara kirayi hamou ndramat, pwen akatti ngundru mbulmakau yapolo ndramiran. Kapa nongan kipwai.
\v 30 Kone andre ki konihi hu mepo hu kanimat. Kiya soiwi yiy pe mbulmakau tan hilu mbusi mumwan, pwen andre hilu kanimat pwi.
\v 31 Kapa mbulmakau kiramari mbunnah kamai ndre pihin, wawu andre koro ndruwa nongan tehe kanipwai pwen.
\v 32 Kapa mbulmakau kirayi hamou kamai ndre pihin iropo mbulen kili ndramat hamou, tama mbulmakau ara andre kiko nihiy kiya mattipou, pe kikiy kiya kili ndramat tama mbulen ara. Pe wawu karayi mbulmakau kapat pe kimat.
\p
\v 33 <<Hamou ndramat kapa kiwiri ndrutuha ngat kiya mawen, ndre yiy kira ngat pe kin ndrutuhiy pwi, pe mbulmakau ndre, tongki ndre, kiya pe kiyos aliy kimat.
\v 34 Ara ndramat irangat ara andre yiy ki konihi ndramira norukan ara pe kiwi anan.
\p
\v 35 Ndramat malimou pwen mbulmakau ta hamou kinmat pwi ara hamou mawen kisa pwen kisowaniy. Walu malimou kene ara alkawiri pekepat ara, kapolo mbulmakau imat, alkatainganiy ta walu.
\v 36 Hapeko mbulmakau ndrinan mumwan ara taman kinrahakowan hiyan pwi. Pwen kiki souyi mbulmakau ta ndramat mepo kinimat, pwen yiy mbukenan kiwiri souyi mbulmakau tan kinimat.
\c 22
\s1 Nongan para mwenyani kultuw mumwan.
\p
\v 1 Yapan iyuk mbungo nongan ipah, kapa hamou ndramat kipahanowe hamou mbulmakau, ndre hamou sipsip pe kittingundrun kimat, ndre kikiy kakili hamou pwen kisowaniy. Ara andre akaiki soiwi mbulmakau mayimmou, pe mahamou sipsip kimuy kakili tama mbulmakau me wawu rakultuwaniy pe imat. Kiposoiwin kimwenen pe kiya.
\p
\v 2-
\v 3
\p
\v 4 Kapa kinposoiwin kinna kau pe sipsip pwi, pwen akatali yiy kiro pe hamou kisowani yiy para kiropo mbulyan opwi mwaihey. Pe wawu kawiri peke pat ara kiya soiwi mbulmakau mepo yiy ipahanowei. Pe kapa norukan mattindra ara hukoro, ndron kili yiy, pwen kiwiri malimou kiya sowa mumwan attan. Kapa hamou ndra mat para pahana pe kiro talon sew, pe hamou kiya kimbultuwe yiy pe kittingundrun, ndramat ara nongnan pwi. Pe kapa kirayiy kimat mwandrai, lang, ndramat ara imbusi mumwan pe yiy ira ndramat.
\p
\v 5 Kapa hamou ndramat itali mbulmakau tan pe huro namnam ya piyang attan. Pe kapa huka songo ndriti ndrokomad net, pe hukaya yan melit kaya piyang ta hamou. Ara tama mbulmakau ara andre kiposoiwi anandrinai pe wayin ta ndramat ara kiya hiyan.
\p
\v 6 <<Pe kapa hamou kittun kunai kiro kol kili yiy, pe mwan kikohis kiya piyang ta hamou, pwen kittimwi anadrinai pe wit mepo hukan mbultaniy iro. Ara ndramat itulumwe mwan andre kiposoiwi anandrinai, yapolo kei wainmasikene.
\p
\v 7 <<Ndramat hamou andre kiki sombule pat tan kiro kili hamou yowen. Pe ndramat para pahana kisa pwen ki pahanowei, kamulan huka teley. Pahana ndramat ara andre kipo soiwin ara malindra, malindra, para memelit, pekepat mepo ipahanowei.
\v 8 Pe kapa hukaniwiri pahana ndramat pwi, pwen aka wiri yiy mepo ikulani peke pat ara. Aka wiri yiy kisa mbulmoro kol para totohun. Pwen yiy andre kipah, ndrukonan iya, yo ara kun pahanowe melit aria pwi.
\v 9 Pe kapa hamou kiwong kipa tan, pe hamou kipa mbulmakau, tonki, sipsip, melit koyau, masi ara kinna pwen hape. Pwen akawiri hilu malimou kene kasa wule kol para tahalongoiya nongan. Kapa kunpokowe hamou ipwassoyou, andre yiy kipo soiwi melit malindra, malindra, kiya kili ndramiran.
\p
\v 10 <<Pe kapa kiyki noru kanen tehe tongki, mbulmakau, sipsip, kiro kili humou tan pe kipo meney. Pe kapa norukan ara kimat, ndre hu ndramat kapo pahun pe huka wiri kayau, pe hamou kinime melit ara pwi.
\v 11 Pwen hilu kaya kol para lotu, pe iya ngolo yo Yapan, ndramatara kiwong kiya ndrukonan. Pwen kipa ndrangan, kunra ndroiyani, ndre kupahanowe melitam pwi. Pwen tama yohou ara lohongan kahiyan kiya nongan ara. Pwen yiy hamou ara mbuna kipossoiwi norukan mepo kinnayau hape.
\v 12 Kapa hu tiken kapahanowe norukan ta hamou tahu iro pomen. Ara yiy mepo ipahana, ara andre kiki kene norukan atta ndramat ara kiya.
\v 13 Kiya kapa norukan para yangiyhura yiy, pwen kipo tiken mbulmakau attan, pe kiya soiwi mbulmakau ta yowen mepo kinimat Mbuna kiposoiwin kiya sombule pat.
\p
\v 14 <<Kapa mbulmakau ta hamou, pe kikiy kiya kili hamou para kili yiy pe kipo mbulyan kaliy, pe mbulmakau kimat kapa taman kin ro pwi. Ndramat ara andre kisowani tama mbulmakau imat ara.
\v 15 Pe kapa tama mbulmakau ara kiya mumwan pwen yiy para mbuna kisowaniy. Pe kapa mamu yiy iki sombule pat tiken kinna, para mbulmakau isa pe ipo mbulyan. Yamulan mbulmakau imat ara sowan pwi, para tesa kiniki sowan sahin pe iwiriy ipo mbulyan, pwen sowan ara mosun.
\s1 Nangan tiken pukeyan.
\p
\v 16 Yapan iwong tehene, kapa hamou pinindrahin kinmatin napolo kamai mapwi, pe hamou wihou kiliwi yiy, ara andre kiki sombule pat kiya kili tama pihin, para kisowani yiy pehilu kayesou.
\v 17 Pe kapa tama pihin mbuwalin ta kamayara kiwiri norun, ara hiyan. Hapeko kamay ara kisowani tama pihin ara, kiya mwenen tehe sowa pihin kinmatin napolo kamay mapwi.
\p
\v 18 Wawu katti ngundruhu pihin ngara huka manse melit para taya ndramat imat.
\p
\v 19 <<Wawu kattingundru ndramat ingas tahu noru kan pihin, pe pihin iki yiy para norukan kamay ingas tan.
\p
\v 20 Hu kamay pihin karatuntun pe katohun kisa ngolo, Yapan yoko. Pe kapa hamou kimanse tothun kiya ngala pwassoyou yapan, ara akattingundrun.
\p
\v 21 <<Mbuna akambusi mumwan kakily hamou ndramat para kol mwanan iropolo wawu. Mbuna kayki noppwaran kakili yiy. Para tesa wawu koluw wawuro Isip tehe yiy.
\p
\v 22 Mbuna aka mbusi mumwan katta pihin kamay kinmat, pe mbunnah taman kinmat.
\v 23 Kapa akambusi kakilihu, pe hu karang sa kili yo para kumwan yani hu, andre kuhu lingi hu.
\v 24 Pwen andre ndrino kilohuh, pe kumbusi hu ndramat mumwan kasapo pahun kisa kili wawu, pe karayi wawu kamat. Pwen hu pihin andre kamay pwi, pe ihu mbunnah andre tamahu pwi.
\p
\v 25 Kapa hu kamay pe pihin to huka ndroysi sombule pat, pe hupaka nahanah pe mbuna aka mbusi wawu tehe ndramat iye ndrita melit soyon. Pwen inahanah mbuwa melit. Mbunna akawiri sura nahanah ara pwi masi.
\v 26 Kapa ndramat ki nahanah ara pwi masi. Kiki saket para kimwanyani nahanah attan, pwen akaiki saket kiya kili yiy nondriya lang ara ko, ma paramandray kinna tuh mapwi.
\v 27 Para tesa ndrohan saket siko ariya, kapa kol kiping pe kiwulen. Kapa akawiri saket, pe andre kisumwa yiy katesahpe kimatin? Kapa kitohun sa kili yo, andre kuhu lingi totohun attan. Para tesa yo koyu isikirany ihu ndramat.
\p
\v 28 Wawu mbuna kawong mumwan kisa kili yo, Ngindray. Pe kiya kili hiyeh iya pohon atta wawu. Mbuna akapa yo kumbusi ndramat ara kiya mumwan.
\p
\v 29 <<Wele wawu mbuna kimay poya ihu wit, wayin, ndraikey para olip, me ippway imu iro piyang. Akaikiy satto tehe lohonga >>Wawu iya polon. Wawu kaiki ihu mbunnah kamay ndrihou tawawu kisa to
\p ...
\v 30 Ndrihou ta mbulmakau pe sipsip ara tehenaliy, akalohongani yo peakaikiy satto. Noru mbulmakau pe sipsip lang ara mandrutoyoh kiro kili tinan namu, pe lang mandrolwoh, aka tingundrun, kattimwiy, pe katohun kiya ngolo.
\p
\v 31 Wawu yau to, mbuna akayan sangi yohou me yohou para yangiy iray, konan. Akaikiy katta mwiy pe kiniy.
\c 23
\rem the following chapters were drafted by Martha Pohonum in late 1998 and thereafter. See other documents for more drafts in Exodus.
\s1 Hu pwahanou para nongan hiyan pe koisirai
\p
\v 1 <<Pe mbuna wong pwasoyou kiya nongan o mwahei, pe wawu mbuna kawong nongan para pwasoyou pe kasopwat yiy.
\p
\v 2 <<Mbuna ro ndruwa hu ndramat soyon iya pe ambusi melit mwomwan. Kapa wou aiki lohongam iya para pwahanou, kapa hu ndramat soyon h u katine pe hu kawong para ndrishisani nongan. Hiyan mbuna kayau ndruwa nongna hu.
\v 3 Pe kapa hayan ndramat hu kawong iya kili ndramat mwomwan pe hu kayoh para kasopwat yiy, mbuna kapaiwani nongan kasopwat ndramat mwomwan.
\p
\v 4 <<Kapa apet kiro mwele hu ndramat mwomwan hu oks ndre tongki tahu katali yumwa hu, pe hu kawop wawu kawiri hu kimui kiya kili ndramiran.
\v 5 Pe kapa anime tongki ata ndramat mwomwan pe kiyos kiro pwan, aya sopwat yiy pe kitine. Mbuna kiye pwan.
\p
\v 6 <<Kapa ndramat hamou mwomwan iya wong iya handra melit, wawu mbuna kaiki nongan para ndrihisani yiy iya pwan.
\v 7 Mbuna wong kiya kili ndramat ipwasike nongan. Pe kapa ndramat hiyan kinimbusi mwomwan pwi, pe hu nongan iya ndritan o mwaihei o, wawu mbuna kanayi kimat. Paratesah, yo andre kuwong kiya ta ndramat imbusi lohonge mwomwan tehen tora pe andre kiyos.
\p
\v 8 Pwen pe wawu mbuna kahiling lohonge mwomwan hu ndramat huiki singayai iya tamwaniya nongan para pwasoyou, mbuna kawiri singai. Lohonge tehen tora ihindrisani ndramat hiyan, pe hu ndrisani yiy kinimbusi mwomwan pwi.
\p
\v 9 <<Wawu mbuna kambusi tora kiya tahu ndramat huyau kon mwanan husa huro kili wawu, paratapeh, ndrukoluw mamu kinna wawu ro Yisip, pe wawu pahsani hiyan iya para wawu ro mwele kili hu ndramat kamai pihin kanto ndroiyi kon pwi.Pwahanou para hihingong (Sapat)
\s1
\p
\v 10 <<Kiya hayou manono akaya pinge wawu pe karakomwani namnam
\v 11 kapa kiya hayou mandrotoyoh akaiki pwan ngingoh, pe mbuna kambusi namnam kiyaliy. Pwen pe tehen tora ko, kambusi kiya piyang para wain pe para olip. Hu ndramat kamai pihin mwomwan yihu ko kanamnam kiya piyang ara, pe hu kon para yangiy aandre hu kaini namnam mepo iro ndron.
\p
\v 12 ????
\p
\v 13 <<Akahaling hiyan pe akayau ndrua nongan wuiki isa kili wawu. Pwen pe wawu mbuna katohun kiya kili pwasoyou ngindrai. Pe mbuna kayoh ngala hu mwaihei yo. Nonombu ndrukonan.
\s1 Lang maroyoh namandran para totohun
\p
\v 14 <<Maporotoyoh iya nondriya hayou sih aiki lang ara namandran lenge para totohun kisa kili yo.
\p
\v 15 Akaiki lang namandran para Peret yis* aliy pwi, pe kaya mbultere para totohun, tehe yo upwai. Pe akayan peret yis aliy pwi, kiya manen lang mandrotoyoh kipo kiya hapwen iya lang mandrotoyoh para walah Apip.
\p *Paratesah iya walah ara yorou tutaliy Yisip, pe kapa wawu makasa totohun kisa kili yo akasaii handra melit para yoku singayai.
\p
\v 16 Pe wawu ndre aiki lang sih para tauloh pe pwesai para namnam pe kon ikou imu.<<P wawu aiki lang para walah tahu mbuakei ikou.
\p Pe wawu kaya koro yumwa sapiya hayah akapo mbuwakei mangonohon pe mbuwa olip.
\p
\v 17 Yo Ngindrai, namandran ta wawu, yo wuiki lang maroyoh namandran para totohun iya haiyou sih pe ndramat masih yihu ara kasa totohun kisa kili yo.
\p
\v 18 <<Akatimui kan pe ngonohon kisa kili yo; mbuna aiki kiya sura peret yis taliy pe kisa kili yo.
\p Pe upa akatimui pe ngonoho naman kisa kili yo, pe mbuna aiki kiro kipo kiya mandrou lang para lang sih iya mulan.
\p
\v 19 <<Namnam kiman kiro piyang ta wawu, akawiri ndrohan pe akayaikiy kiya yumwa Yapan Ngindrai ta wawu.
\p <<Wawu mbuna kawiri me pe karuwan kiya sura sus.
\s1 Angelou ta Ngindrai ita mwaniyani sai
\p
\v 20 <<Animei, yo andre kupwandrisa angelou kiromu pe kimwaingani sai kisa kili wou kiya mepo nayaliy.
\v 21 Arotine ko pe ahaling tesa Ngindrai kipwai. Mbunarapaiwani yiy, paratesah, yiy andre kinilohongani mwele hamou kiya kili hamou, pe ngolo ita sura yiy.
\v 22 Kapa wawu kahalingi nongan pe sehe melit upwai isa kili wawu, yo andre kupo pahun kiya kili hu ndramat mwomwan mepo hu pakarayi wawu.
\v 23 Angelou ato andre kiro mu kili wawu pe kiyki wawu kiya nondriya kol para Amor, Hit, Peres, Kenan, Hipi pe Yepus, andre hu maih ara kahapwen topwei.
\v 24 Mbuna katukuruhu kiya kilil ngindrai tahu pe mbuna katohun kiya kili hu, ndre mbunodoro ndruwa melit tehe yihu hinonou. Wawu kaya pe karasumbuwani pwasoyou ngindrai tahu, pe akatumbuwe pat para totohun tahu kiya mendreheh, mendreheh.
\v 25 Katohun kata Yapan Ngindrai hamou o, pwen lomwes tan kiro ndrita namnam pe ndran ta wawu. Yo andre kurapiyani mwamwa kiya mawen kili wawu,
\v 26 pe yo andre kkumbusi hu pihin mapwindriya hu, hu kamwalahiy imwoen. Yo andre kunsingori hu phi yesou pwi, andre hu masih kakun kene noru hu. Yihu andre kani mat pwi, andre huro kol pwan ndrangan naiwen iya.
\p
\v 27 <<Andre yo kuya mu kata wawu, pe andre yo kkumbusi nohowai namandran iya kiiya kili hu dramat mwomwan, pe hu kamwakaikai kaya hape-hape. Pe yihu andre kawop kili wawu.
\v 28 Yo andre kumpwandrisa supwalingai kiya kili hu ndramat hu kan mu ta wawu, pe andre yihu karase hu Hipi, Kanan pe Hit.
\v 29 Kapa yo kumbultaha hu kayawule hayou sih opwu, pwen mahin kumbusi tora pe kol kiro komwaihei pe hu kan mwomwan kasa kapep aliy pe hu kambusi mwomwan kiya kili wawu.
\v 30 Yo kuyera sumpwuani hu nokule pe tahape kipo yihu kahapwen topwe kol ara.
\p
\v 31 Pe yo andre kuiki ndrokomatinet kiro leng ita haroh Ndras Laman kipo kiya mane Akapa, pe kipo kiya mane ndras namandran Metitereniyen. Pe kiro mane ndran namandran Yuperetis haroh iyayau te rai kipo kiya mane kol Kalayeng, iyayau haroh te kup. Pe andre yo kuiki pwoke kisa kili wawu, ilahiy para wawu kaya pe kambultahah hu ndramat tara kol ara. Kapa wawu kaya nondria kol ara andre kambultahah hu topwei.
\v 32 Wawu mbuna kambusi handra lohongai kiya sura hu ndre pwasoyou ngindrai tahu.
\v 33 Wawu mbuna kaiki hu kiro ngondriya kol kili wawu. Mahin yihu kaluwi wawu pe akambusi melit mwomwan kisa kili yo, kapa wawu katohun kiya kili pwasoyou ngindrai tahu, andre wawu kayos pe kaya mwomwan masih.>>
\c 24
\s1 Yapan imbusi nongan pwokeyan iya sura hu Yisrayel
\p
\v 1 Pe Yapan ipwai iya kii Mose, <<Asa paingan kili Yapan, wou pe Aaron, Natap pe Apihu, pe yihu manandrtingui para poho mbulen para Yisrayel. Akorotine mawen hape pe akakoturuhu pe katohun kisa kili yo.
\v 2 Pe Mose wou o andre aya pakeh kili Yapan; yihu tiken mbuna kasa pakeh. Pwen pe hu ndramat mbuna kasa paingan kili yiy.>>
\p
\v 3 Pwen Mose ipwai iya tahu Yisrayel iya nongna Yapan pe pwahanou tah, yihu hilingiy pe hu masih hupap toro,
\p <<Yowu andre kambusi melit masih tehe Yapan ipwai.>>
\v 4 Mose iratuluwi melit masih iya pwan tehe Yapan ipwai. Yiy itine porosih mandroulang o pe ipwuli yumwa totohun iro pahandra pahayi, pwen hu soiye pat songui pe luwoh irandrohonga hu Yisrayel paimwa wum yumwa songui pe luwum tahu Yisrayel.
\p ...
\v 5 Pwen ipwandrisa hu wihou hayah para Yisrayel, pe yihu ya hu timwi mbulmakau mawihou o pe yihu totohu iya kili Yapan.
\v 6 Mose iwiri ndrai hape-hape pe iykiy iya powlekai ta hamou-hamou, pe hayah iykiy iya yumwa totohun pe tohun iyaliy.
\v 7 Pwen iwiri puk para nongan pe iwong iya kili hu ndramat para Yisrayel. Yihu hilingiy hiyan iya, <<Worou kambusi melit masih tehe Yapan ipwai; worou tukahalingiy.>>
\p
\v 8 Mose iwir ndrai pe ipiyani iya kili hu ndramat pe ipa, "Iye ara ndrai para nongan pwokeyan pe Yapan iykiy pe imbusi para wawu kaya pakeh kili pwahonou pe nongan iye kene.>>
\p
\v 9 Mose, Aaron, Natap pe Apihu, huya sura mandrtingui para poho mbulen para Yisrayel,
\v 10 pe yihu nime Ngindrai para Yisrayel. Pahandra ndrikan hu nime melit imwat tehe nonou pe ngannganan iya tehe yang. Pe hu nime Ngindrai, pe kinimbusi hapesah mwomwan pwi yoh, pe hu rawule hu namnam pe huro yin kinata ndran.
\v 11 Pe hu nime Ngindrai, pe kinimbusi hapesah mwomwan pwi yoh, pe hu rawule hu namnam pe huro yin kinata ndran.
\s1 Mose iya ngondron Sainai
\p
\v 12 e Yapan ipwai iya kili Mose, <<Asa paingan ngondron kili yo pe arotine iye, pe andre yo kuiki pat malmbut, ariyo ara nongan para pwahanou pe uratuluwiy para kiya pe ahanuwani hu kiyaliy.>>
\p
\v 13 Pwen Mose pe ndramat para Sopwat yiy ara Yosuwa, pe Mose iya paingan ngondron kili Ngindrai.
\v 14 Yiy ipwai iya kili poho mbule masih, <<Akoro longe iye yowu kaya pe kamui kisa kili wawu. Aaron pe Hur hilu tora sura wawu, pe ndramat hayah hu kahamwomwan kiya kil hu hayah kaya kili hilu kamwaniyani hu.
\p
\v 15 Pwen Mose iya ngondron, pe kokom iramburuhiy ngondron,
\v 16 pwen pe ngana Yapan isa ihondrita ngondron Sainai. Pe lang manonoh pe kokom iramburuhi ngondron, pe iya lang mandritoyoh pe Yapan iho mwelenga kokom pe iyoh Mose.
\v 17 Yihu Yisrayel hu nime ngana Yapan tehe mwan iho ngondron.
\v 18 Pwen Mose iya ngondron pe iya nondriya kokom, pe yiy iyenaliy lang mahangui pe ping mahangui.
\c 25
\s1
\p \v 1 \v 2 \v 3 \v 4 \v 5 \v 6 \v 7
\p \v 8 \v 9
\s1
\p \v 10 \v 11 \v 12 \v 13 \v 14 \v 15 \v 16
\p \v 17 \v 18 \v 19 \v 20 \v 21 \v 22
\s1
\p \v 23 \v 24 \v 25 \v 26 \v 27 \v 28 \v 29 \v 30
\s1
\p \v 31 \v 32 \v 33 \v 34 \v 35 \v 36
\p \v 37 \v 38 \v 39 \v 40
\c 26
\s1
\p \v 1 \v 2 \v 3 \v 4 \v 5 \v 6
\p \v 7 \v 8 \v 9 \v 10 \v 11 \v 12 \v 13 \v 14
\p \v 15 \v 16 \v 17 \v 18 \v 19 \v 20 \v 21 \v 22 \v 23 \v 24 \v 25
\p \v 26 \v 27 \v 28 \v 29
\p \v 30
\p \v 31 \v 32 \v 33 \v 34 \v 35
\p \v 36 \v 37
\c 27
\s1
\p \v 1 \v 2 \v 3 \v 4 \v 5 \v 6 \v 7 \v 8
\s1
\p \v 9 \v 10 \v 11
\p \v 12 \v 13 \v 14 \v 15
\p \v 16 \v 17 \v 18 \v 19
\s1
\p \v 20 \v 21
\c 28
\s1
\p \v 1 \v 2 \v 3 \v 4 \v 5
\s1
\p \v 6 \v 7 \v 8
\p \v 9 \v 10 \v 11 \v 12 \v 13 \v 14
\s1
\p \v 15 \v 16 \v 17 \v 18 \v 19 \v 20 \v 21
\p \v 22 \v 23 \v 24 \v 25 \v 26 \v 27 \v 28
\p \v 29 \v 30
\s1
\p \v 31 \v 32 \v 33 \v 34 \v 35
\p \v 36 \v 37 \v 38
\p \v 39 \v 40 \v 41
\p \v 42 \v 43
\p
\c 29
\s1
\p \v 1 \v 2 \v 3 \v 4 \v 5 \v 6 \v 7 \v 8 \v 9
\p \v 10 \v 11 \v 12 \v 13 \v 14
\p \v 15 \v 16 \v 17 \v 18
\p \v 19 \v 20 \v 21
\p \v 22 \v 23 \v 24 \v 25 \v 26
\p \v 27 \v 28
\p \v 29 \v 30
\p \v 31 \v 32 \v 33 \v 34
\p \v 35 \v 36 \v 37
\p \v 38 \v 39 \v 40 \v 41
\p \v 42 \v 43
\p \v 44 \v 45 \v 46
\c 30
\s1
\p \v 1 \v 2 \v 3 \v 4 \v 5 \v 6
\p \v 7 \v 8 \v 9 \v 10
\s1
\p \v 11 \v 12 \v 13 \v 14 \v 15 \v 16
\s1
\p \v 17 \v 18 \v 19 \v 20 \v 21
\s1
\p \v 22 \v 23 \v 24 \v 25 \v 26 \v 27 \v 28 \v 29
\p \v 30 \v 31 \v 32 \v 33
\s1
\p \v 34 \v 35 \v 36 \v 37 \v 38
\c 31
\s1
\p \v 1 \v 2 \v 3 \v 4 \v 5 \v 6 \v 7 \v 8 \v 9 \v 10 \v 11
\s1
\p \v 12 \v 13
\p \v 14 \v 15 \v 16 \v 17
\p \v 18
\c 32
\s1
\p \v 1
\p \v 2 \v 3 \v 4
\p \v 5 \v 6
\p \v 7 \v 8
\p \v 9 \v 10
\p \v 11 \v 12 \v 13 \v 14
\p \v 15 \v 16
\p \v 17
\p \v 18
\q1
\q2
\q2
\p \v 19 \v 20
\p \v 21
\p \v 22 \v 23 \v 24
\p \v 25 \v 26
\p \v 27 \v 28 \v 29
\p \v 30
\p \v 31 \v 32
\p \v 33 \v 34
\p \v 35
\c 33
\p \v 1 \v 2 \v 3
\p \v 4 \v 5 \v 6
\s1
\p \v 7 \v 8 \v 9 \v 10 \v 11
\s1
\p \v 12 \v 13
\p \v 14
\p \v 15 \v 16
\p \v 17
\p \v 18
\p \v 19 \v 20
\p \v 21 \v 22 \v 23
\c 34
\s1
\p \v 1 \v 2 \v 3
\p \v 4 \v 5 \v 6 \v 7
\p \v 8 \v 9
\p \v 10 \v 11 \v 12 \v 13 \v 14
\p \v 15 \v 16
\p \v 17
\p \v 18
\p \v 19 \v 20
\p
\p \v 21
\p \v 22 \v 23 \v 24
\p \v 25
\p \v 26
\p
\p \v 27 \v 28
\s1
\p \v 29 \v 30 \v 31 \v 32
\p \v 33 \v 34 \v 35
\c 35 Exodus – RAKUHUYE
\s1 ?
\p
\v 1 Mose imbultani hu Yisrayel masikene pe ipa toro, <<Pe YAPAN ipa, << <Wawu andre kambusi toro.
\v 2 Pe lang manonoh ara akahangong mbulen, hapeko lang manandrtoyoh ara kahaiyani sapat para hihingong ta YAPAN. Pe hiyeh kiya kipo mbulen kiya lang ara andre kimat opu.
\v 3 Mbuna kasunge mwan kiya lang nonombun ta YAPAN, iya lang sapat.
\s1 ??
\p
\v 4 Pwen Mose ipwai iyatahu Yisrayel ipa, YAPAN ipwai ipa toro.
\v 5 Wawu kahakowas kiya sehe melit ita kili wawu kiya kili Ngindrai. Melit tehe kolt,* silwa* pe paras* akayuk kiya yoweso ta wawu.
\v 6 Melit mwaron, salhoyai, laman, palen pe yomu meme.
\v 7 Kapilo sipsip kamai mepo hu kansuni iya laman pe kapilo mbulmwakau para dras iyapolo kei hakou ngalan akasiya.
\v 8 Ndaikeye olip* para mwan pe melit makonohon laiyin.
\v 9 Pe pat mapipiriyan kasoruwei keye ndrihiyan para wiyinere hu pris.*
\p
\v 10 Pe hu hiyeh mara hu ipahas ara tanahu handra-handra hu kaya pe kambusi melit masih tehe YAPAN kinpwai kinnata Mose.
\v 11 Hu pwili wum pe madrutuhan, kawasi parakeyen kiya pe kaiki ndrayas kirondrih pe para mbundringan.
\v 12 Pe hukambusi kookou para totohul pe para timwiya melit pwasiyai pe ngonohon kiya yang kili YAPAN.
\v 13 Pwen husah keyeu pe huiki sosayen iya para sapsap, pe hutun ndrinanohun para huiki iho keyau mbulmara Ngindrai.
\v 14 Pwen husah norukei para parakeye mwan hu kohoyat aliy.
\v 15 Pwen humbusi keyeu para tumwiya melit mangonohon para kambusi kosumwan ngorohon laiyin. Pwen husoruwe ndrihiyap pe hundruyani iho karam para yumwa totohul.
\v 16 Pwen hu rakultuwani keyeu para tumwiya memelit mangonohon. Pwen husah kei para kunuya keyeu pe huratunani kaka keyeu. Husahi pwelekeye nunu pe huiki pat yil iya kaka keyeu para totohul.
\v 17 Pwen husoruwe ndrihiyap para hukandruyani kiya kene mbundring para wum.
\v 18 Pe huriyi ndraiki para wasiya wum pe kou, iyasura hu pras para kawasi malingei.
\v 19 Pe hu soruwe ndroha Aron hu norun para mbuliya totohul iro nondriya wum haiyan. Hu kamai pe pihin husa hikowas iya kili YAPAN.
\s1 ???
\p
\v 20 Pwen hu kamai pe pihin para Yisrayel hutali Mose pe huya kene yumwa hu.
\v 21 Nongna Mose iluluhi hu masikene pe hu mbuluyani melit masih kene tehe Mose kinpwai. Pwen hu kamai pe pihin hu pahasani handra-handra husa kili Mose, pe hutakon ndre hikowas iya handra-handra iya kili YAPAN para Mbuliya yumwa totohul. Pe soruwe ndrowa hu ndramat haiyan ta YAPAN.
\v 22 Pwen hu pihin pe kamai huiki ndriya hu iya nongan ta Mose, pe huyayuk kowa ndrainga hu. Pe karih iyasura soyou pe lalai para ngondronima hu pe koyu hu pe kokono hu masikene iya kili YAPAN.
\v 23 Hu hayah huyayuk ndrihiyan mwowman pe salhoyai nonguwan, pe ndraingawan pe kapilo mbulumwakau para ndras. Pwen huyaiki iya.
\v 24 Pe hu kamai pe pihin hupo silwa pe pras, huwiri isa pe huyaiki iya kili Mose.
\v 25 Pe hu pihin mepo hu pahasani sosoro, ara huwiri yomu sipsip mwaron pe laman pe humbusi iya kap (treat).
\v 26 Pe hu pihin hayah hu pahasani soruwe treat* iya yomu meme ara humbusi.
\v 27 Pe hu ndramat pohon huwiri pat yil, pe pipiriyan iya pe huiki iho mbusumara ndrihiyap pe nosa winyinere hu pris.*
\v 28 Pwen hu wiri melit makonohon laiyin pe ndraikei para totohul, pe ngah para kambusi kosumwan laiyin.
\v 29 Hu kamai pe pihin husa hikowas iya harong tehe Ngindrai kinpwai iyata Mose.
\s1 ?
\p
\v 30 Pwen Mose ipwai iyatahu Yisrayel ipa, Ngindrai ipa, <<Besalel noru Uri mbuti hu para wum ta Yutah.
\v 31 Pe YAPAN mbukene iyki lomwes ta Ngindrai iya kili yiy. Besalel lohongan lewen para mbulen, pe melit masikene.
\v 32 Pe yiy kinpahas para kimangsani melit tehe kolt pe silwa pe pras.
\v 33 Pe yiy ipahasani sondrtiya pat pe iwiri iya handra-handra.
\v 34 Ngindrai iyki pekemat mwayih iya kili Besalel pe oholiyap noru Ahisemak para ta Ten, poke para kihinuwani hu ndramat.
\v 35 Ngindrai iyki lolohonge pe pahas mwayih iya kili hilu para mbuliya melit masih.
\c 36
\nb RAKUHUYE
\v 1 Pwen Besalel pe Aholiyap, hilu tapaya hu ndramat nepo YAPAN iyki pahas pe pekemat iya kil hu para huka kamui kiya mbulya yumwa totohul tehe YAPAN kinpwai kinatahu.
\s1 ?
\p
\v 2 Pwen Mose iyoh Besalel pe Aholiyap pe hu ndramat hu pahasani tasahasah muriya melit huka mbuliyani mbulen tehe YAPAN kinpwai.
\v 3 Pwen Mose itali memelit masih kene mepo hu Yisrayel husa hikowas iyaliy iya kili ndramat para mbulen. Hapeko hu kamai pe pihin ara hu kan mayum pwi ndroulang sih tehe sih husayuk handra-handra para mbulen.
\v 4 Hu ndramat para mbulen hunime melit kinsarayah soyon iya, pwen hutali ndrohonoku mbulen.
\v 5 Pe husa pwai iyata Mose hupa,>> Hu ndramat husa hikowas iya melit sosoyon iya, pe YAPAN ipwai isatowu ipa mosun. Matisain melit hayah para mulen kiwiri.
\p
\v 6 Pwen Mose iyoh hu pohon husa pe ipwai iyatahu ipa, <<Akayapwai kiyatahu wum hawum-hawum mbulteya melit ara mosun. Pwen hu ndramat huhingoh yukyuk iya melit para mbulen yumwa totohul.
\v 7 Iya tesah, hu melit hu ndramat husa yukyuk ara kinna sosoyon iya.
\s1
\p
\v 8 Hu ndramat mara hu ara pahalan pe humbusi yumwa totohul iya ndrihiyap mayaha songui. Hu wiriy ndrihiyap mwayih iya pe hu wiri iya laman, mwaron, ngannganan, pe salhoyai. Pe kap hu mbusi iya iya yomu sipsip, pe hu soruwe sumoiwa angelou iho ndrihiyap masih kene.
\v 9 Niwen para ndrihiyap mahanga , songui pe lungah. Pe mulai paraliy malingah, pe ndrihiyap masih kene huhisoule ko.
\v 10 Husoruwe ndrihiyap mayimingah iya wule pe iya niwen, pe mayimingah iya wule pe hurombusi torako.
\v 11 Pwen hu mbusi ngaran mwaron ndrihiyap, para ndrohongani ndrihiyap malihin iya harong.
\v 12 Huiki mangara yimingui huho kalaman ndrihiyap hasap, pe huiki manisura yimingui iho kalaman o, pe ndrihiyap malisap ara mulai.
\v 13 Pe humbusi kou mandrayimingui pe hu sokomburani hu ndrihiyap iya harong pe tehe iya hamou opu.
\p
\v 14 Pe husoruwe ndrihiyap hamou opu maihan iya para tamburuhi yumwa totohul. Humbusi iya yomu meme.
\v 15 Pe ndrohonga ndrihiyap niwen ara mangahasongui pe timou. Pe maihan mangaha lumou pe masikene ihisoile ko.
\v 16 Husoruwe ndrihiyap mayimingah iyera hamou opu, pe humbusi ndrihiyap manomaou tehen aliy opu.
\v 17 Pe huiki ngaran mangana yimingui iho kalamara ndrihiyap hakunon, pe mangaha yimingui iho kalamara ndrihiyap hapat.
\v 18 Pe humbusi kou mayimingui para kakowi pe kimbultuwe hu ndrihiyap kiya harong.
\v 19 Iyamulan humbusi ndrutuhan imu iya nayimaran iya yomu sipsip kamai pe hutiy iya kohoh laman. Pwen humbusi hamou iya karo mbulmwakau para ndras aro, iramburihi isap iye nayimaran.
\p
\v 20 Humbusi parakeyen iya kei ngalan akas.*
\v 21 Niwen para ndruw ara mahangah, pe parakei para karatini ndru popowe anongui pe anomou.
\v 22 Hu sondriti ndruw ara iya niwen hape, pe hurahiluwei para ndruw kiro ndritan aliy.
\v 23 Pe humbusi keyen malingui iyayau te Kup.
\v 24 Pe keyeu mahangui ara tehe silwa iye pahandran, pe ndrupokou maliwoh para kanen sapsap.
\v 25 Pe iyayau te nohai humbusi kenen malinui.
\v 26 Pe humbusi noku keyen mahangui para tahani ndruw.
\v 27 Pe humbusi keyen manonoh iyayau te paramwandrai iyalai.
\v 28 Pe keyen malmwat iro ndrupokou maltoh.
\v 29 Pe hundrohongani ndruwan para sesen iro piangan ipo iya pwan.
\v 30 Pe iya yau te ndruwan ara keyen manomwat, pe nokun para tahatiniy ara songui pe anoh.
\p
\v 31 Pe kambusi para mbui kiya kei akasiya.* Pe mayimwat iye haroh.
\v 32 Mayimwat iye haroh pe mayimwat iyayau te paramwandrai iyalai.
\v 33 Pe kei iye mwenen ndrokolon iro sahin iya sahin ara huhinonou opu.
\v 34 Pwen huiki pat tehe kolt imbultuwe para mbui pe huiki kolt manganan imbultuwe pohondruw masih. Pwen huramburuhi pat kolt manganan.
\p
\v 35 Pe hu tereyan ndrihi hamou maihwn iya iho ndrungak nondriya wum. Pwen hu nowiy iya kap mwaron, pe laman iya yomu sipsip. Pwen hu soruwe sumouwa angelou iho aliy.
\v 36 Pe hu ndritiyani pahut mahahiu para ndruyani ndrihiyap kiho aliy. Pwen huramburuhi iya pat kolt pe mbulen iyki silwa kou iye ndruwa ndruw mahahiu.
\v 37 Pe iyoho kanuh huiki ndrihiyap hu muriy iya yomu sipsip mwaron, laman pe ndraikeyan.
\v 38 Pe hundrtuyani pahut mayimah pe huiki kou ndrasangsang iho aliy para ndruyani ndrihiyap. Pe humbusi kokou pras mayimah para tahatini pahut.
\c 37 RAKUHUYE
\s1 ????
\p
\v 1 Humbusi kokou para sopat. Besalel pe huyau tan hurakutuwini kokou para sopat niwen palaliy ara popowe yimou pe anoh, mulai ara popowe matimou pe ndrita kokou ara popowe matimou i.
\v 2 Pwen hu penti nondriyan pe ngawan iya pat kolt, pe hurakayani ngilsen iya pat kolt pe pipiriyan iya.
\v 3 wen humbusi ndruwan mahahiu iya kolt para sapiya kokkou. Pe huiki nondriya ndroi iya kolt manganan, pe ndralkan malwoh iya haroh pe maliwoh iya haroh.
\v 4 Pwen husahi kei pe huiki kolt iyaliy para sapiya kokou para sopat.
\v 5 Pe husohongani malmwat ara ngaran iho aliy para sipsip.
\p
\v 6 Pe hurakultuwani mara kokou ara iya kolt opu, pe ariyo ara para lang masih iya kili YAPAN pe niwen para ara popwe yimingah pe haroh, pe maihan paraliy ara popowe timou.
\v 7 Pwen huwiri pat pe husondriti kolt iyaliy pe hurakutuni angelou maalmou hiltotine ngilse kokou maltih.
\v 8 Angelou malmou; hamou iro niman mot pe hamou iro niman kamou, pe tehe hamou opu.
\v 9 Angelou malmou totine pe mbulmara hilu iya kili hamou, pe kapene hilu iya soule iya harong pe iramburihi mara kokou.
\s1 ???
\p
\v 10 Pwen hurakultuwani keyau niwen paraliy popowe hamou, pe maihan popwe lumou pe ndrita keyeu ara popowe timou.
\v 11 Pwen hunowi iya kolt pwen hunowi ngilsen masih iya kolt o.
\v 12 Pe hukultuwani keyeu iya kolt pe mulai paraliy ara popwe hamou iye kalamaran.
\v 13 Pwen humbusi ngana kilt mahahiu pe huyaiki iro ndralka keyeu mahahiu.
\v 14 Pe ngana kolt mahahiu ara para mupbutuweya parakei para sapiyan. Keyau ara hiuki iye pakahakah paingan.
\v 15 Pe husahi kei malmwat para sapiya keyau pe huiki kolt iya kei malkou ara i.
\v 16 Pwen humbusi hu pwelekei namandran iya kolt para keyau. Pe humbusi pweniwan potol* pe hu memelit wain.
\s1 ???
\p
\v 17 Pwen hurakultuwani hu parakeye lam* iya kolt, pe huwiri pat pe husondriti kolt iyaliy para noku hu keye lam. Pe humbusi mbuwa kei lahayan pe hunowi keyau para lam iyaliy.
\v 18 Pe parakeye lam ara manonoh; maroyoh iye haroh pe manonoh iye haroh.
\v 19 Pe hunowi parakeye lam sih, sih iya mbuwa kei lahayan iya.
\v 20 Pe huwiri pele kei mahahiu pe hunowiy iya mbuwakei lahayan pe huiki iro ndrahasa para keye lam.
\v 21 Pe humbusi youwi mbuwakei lahayan iho pahandra keyeu malwoh- malwoh.
\v 22 Pe husoti kolt pe humburi sike mbuwa kei, pe hu keye lam iya harong pe tehe handrai kopu.
\p
\v 23 Pe huwiri kolt pe humbusi lam manandrtoyoh, pe huyaiki iro parakeye lam. Pe humbusi pwelekei pe handra-handra iyaliy.
\v 24 Huwiri kolt nopwaran paraliy ara tingui pe hahiu para hukambusi parakeye lam pe melit hayah i.
\s1 ???
\p
\v 25 Husahi parakei pe hurakultuwani pwemwan para tumwiya melit pwasiysi para kimbusi kosumwan ngonohon laiyin.
\v 26 Pe hiku kolt iye ndrita sesen mahahiu pe hurakeyani ngilsen iya kolt
\v 27 Pe humbusi kahanddraingan malwoh iya kolt iho sesen maltoh para kasoliy pe kasap.
\v 28 Pe husahi kei malmwat para sapiya pwemono melit pwasiyai.
\p
\v 29 Pwen hutimwi ndraikei, pe loholoha melit mangonohon laiyin para totohul.
\c 38 RAKUHUYE
\s1 ???
\p
\v 1 Besalel pe hu yau tan hu sahi parakei hu kultuwani pwemwan para timwiya pwasiyai. Ndrohongan ara hangah pe popwen malmou pe maihan tehen aliy opu. Pwen pe ihinonon opu, pendrohongan iro tine ara popowen mayimou pe andrtimou.
\v 2 Humbusi melit mandrosuwa mbulumwakau mahahiu, pe huhisoule ko. Pwen hu penti paras iyaliy.
\v 3 Pwen huwiri paras pe humbusi pwelekei para sapiya mwan.
\v 4 Pwen humbusi noku pwemwan iho pahandran iho mwenen ndrokolon.
\v 5 Pwen humbusi kahandraingan mahahiu iho sesen mahahiu para huiki kei malwoh iyaliy para sapsap.
\v 6 Pe husai kei malwoh pe huiki paras iyaliy para sapiyan.
\v 7 Pwen husohongani iya kahandraingan iho maltoh.
\s1 ???
\p
\v 8 Pwen pihin huiki paras iya kili Besalel, humbusi pwen tehe kemet para titiliu ihongesen I pwen te Kup.
\s1 ???
\p
\v 9 Pe hu ndruyani ndrihiyap makaha lungui pe lumou, irahikowa iya mbundring masih iyapwen te Kup.
\v 10 Pwen humbusi ndruwan malingui pe konpwen huholiy. Malingui kei iho nondriya maskei iya silwa.
\v 11 Pe humbusi iyapwen te Hai tehen aliy opu.
\p
\v 12 Pe iyapwen te paramwandrai iyalai hu ndruyani ndrihiyap iho aliy, ara mangaha songui pe lumou pe popwen mayimou.
\v 13 Pe mbundring iyapwen te paramwandrai ingas ara mangaha anomou pe karam iro aliy.
\v 14 Pe sese karam ara ndrihiyap hamou iho aliy, ndrohongan ara timou pe popowen timou pe androlwoh. Pe ndruwan maroyoh kokou para tahatiniy nimorou yiy.
\v 15 Pe iyayau te sese karam haroh, humbusiy tehenaliy opu.
\v 16 Pe humbusi hu ndrihiyap ara lahayan I, ihombundring masikene.
\v 17 Pwen hu wiri paras pe humbusi kokawa hu ndruw iyaliy, pe hu wiri silwa pe humbultuwe sosaye ndruw. Pe hu penti pohondruw ara iya silwa opu.
\p
\v 18 Pe humbusi hu ndrihiyap ara lahayan iya, iho kene karam pe hunowi iya hu nomu sipsip, mwaron, laman pe salhoyai iho kene ndrihiyap.
\v 19 Pe hu ndrutuyani hu ndruw mahahiu huro tine nondriya kokou mahahiu paras opu. Pe sosayen para mbultuwe ndruw ara silwa opu.
\v 20 Pwen humbusi hu kahandraingan iho kene nondriyan pe ngilse wum para mbultuweya ndrayiki pe irakeyani wum.
\s1 ???
\p
\v 21 Pwen Mose ipwai iyata Itamar noru Aron ipa, <<Akandromwa hu kei silwa pe paras pe puli wum yumwa lo,* masongui nepo Ngindria iratuluwi iya pat maltoh.
\v 22 Besalel ndre Uri pe Uri ndroiyi hu para wum ta Yutah, iro paya huyau pe humbusi melit masikene tehe Ngindrai ipwai iyata Mose.
\v 23 Parasura Besalel ara, Aholiyap ndre Ahisamek, para wum ta Ten. Aholiyap ara ipahas iya melit masih tehe tasahasah, sosorou, tatitiliu, mbuliya handra-handra iya mwaron, laman ndrangawan, salau, pe salhoyai iya iya yomu sipsip.
\v 24 Pe ndromweya kolt hu pihin, kamai husa mbultani ara nopwaran paraliy iro andrsongat pe andrsongui pe androlwoh.
\p
\v 25
\v 26 Hu ndromweya silwa nopwaran paraliy ara, putingui pe hapou pe tingat. Hu hikowas iya moni* ara hu ndramat ngala hu iye puk,* hayou tahu ara malngui pe iya paingan. Ndromweya hu ndramat huhikowas ara, puonongat puanongui pe tingui pe yipou pe yimingat(603550).
\v 27 Hu huwiri silwa nopwaran paraliy ara putingui pe haapou ara, humbusi ndruw para ndrokolo wum para ndruyani ndrihiyap.
\v 28 Pe nopwaran para silwa imui iro ara, matingui humbusi hu ndruw iyaliy. Pe huratuni hu ndruw I para mbultuweya hu ndruw.
\p
\v 29 Nopwaran para paras imwiy ara, pulungui pe hapou pe lungat pe yimingui.
\v 30 Pwen huwiri hu paras ara pe humbusi hu ndruw para karam iyaliy.
\v 31 Pe humbusi kokou para tahatini hu ndruw para hu karam pe irakeyani wum mahawum.
\c 39 RAKUHUYE
\s1 Humbusi kolose hu Pris
\p
\v 1 Ngindrai ipwai iyata Mose ipa hu kasoruwe kolose hu pris kiya yomu sipsip mwaron, laman, pe ndrangawan. Para Aron hu koro mbulen kaliy kiro wum haiyan.
\s1 ???
\p
\v 2 umbusi iya ndrihiyap mwayih iya, hu nowiy iya nomu sipsip mwaron, laman, salhoyai pe ndrangawan.
\v 3 Pwen husonti kolt huwiri kap pe husoye tiken mwaron, laman, ndrangawan iyau hases iya pwan pe irondrih pe lahayan iya.
\v 4 Pe humbusi maskeyen malmou para kasokomburani kiya koyu pris, pe kiho mayah wiyineren.
\v 5 Pwen huwiri ndrihiyap nonguwan iya pe husoruwe mwaken mwaron, laman, ndrangawan iho ngilse ndrihiyap para wiyinere pris.
\p
\v 6 Pe huwiri pat malwoh yil pe humwiri ngala hu noru Yakop songui pe lumou ihou aliy.
\v 7 Pe husokomburani pat malwoh iho masikeye koyun te malawe hu noru Yakop songui pe lumou. Tehe Ngindrai ipwai iyata Mose. Humbusi ndrihiyap haroh mendreheh para wiyinere pohon tahu pris.
\s1 ???
\p
\v 8 Pwen humbusi ndrutuha neren iya ndrihiyap hu muri koho mwaron, laman pe salhoyai ihou aliy. Pe hutiy ilai pe irondrih pe lahalahayan iya.
\v 9 Pe hukumwani ndrihiyap iro ndrokolon pe ihinonou opu, pe ndrohongan ara popowe mannomou.
\v 10 Pe sahani pat mwayih-mwayih toluwan iya ndrita ndrihiyap ara mahases. Hases huiki pat rapi* pe tapas.*
\v 11 Hases ara pat mwaron pe pipiriyan iya.
\v 12 Pe hases ara pat yil pe salhoyai.
\v 13 Pe hases ara pat mwaron pe ndrangau pe kalmbuyai.
\v 14 Pe hu pat ariya ara huiki iya ngala noru Yakop hu songui pe lumou. Pe huratulwi iya ngala hu wum singui pe luwum para Yisrayel.
\p
\v 15 Hurakultuwani ndraiki malmou para mbultuweya ndrihiyap para wiyinere pris.
\v 16 Pe hunowi kolt malwoh pe ngaran malwoh ara iya kolt I. Pe huiki ngaran malwoh ndrehemara ndrihiyap malhin.
\v 17 Husokomburani ndraiki iya ngaran malwoh pe iya ndrihiyap maltoh.
\v 18 Pwen huiki paya maskei malmou iya harong, pe iyasong ngaran malwoh pe sokomburani iya ndrokolon.
\v 19 Pwen humbusi ngaran malwoh iya kolt pe huiki pahandra ndrihiyap pakeh wiyineren.
\v 20 Pe humbusi nganan malwoh pe sokomburani iya paya kondrei malhin.
\v 21 Pwen huwiri paya maskei malmou pe sokomburani iya ngara malwoh iho ndrihiyap namandran. Tehe Ngindrai ipwai iyata Mose.
\s1 ???
\p
\v 22 Pe huwiri kap mwaron pe huwasi iya pairi ndrihiyap.
\v 23 Pe husoruwe kalamara ngaran pe andre kinitas pwi.
\v 24 Pe husoruwe maskei iya harong mwaron, laman, salhoyai tehe mbuwa napi* pe hunuli iho kalamara koyau ta pris.
\v 25 Tehe Ngindrai ipwai iyata Mose. Pe iho mwalingan ngasan tehe pelo* iho rang, kapa pris pakirikai.
\v 26 Huiki pelo sih pe melit tehe mbuwa napi sih, pwen ngasngasan ihopo iya, Tehe Ngindrai ipwai iyata Mose.
\p
\v 27 Pwen husoruwe kolose Aron pe norun hu.
\v 28 Pe hiwiri ndrihiyap lahayan iya pe humbusi sumweya pai pe koyau tahu.
\v 29 Pwen huwiri ndrihiyap mwaron nangawan, salhoyai. Tehe Ngindrai ipwai iyata Mose.
\p
\v 30 Pwen humbusi sahapai iya kolt pe hu ratuluwi iyen aliy hupa, <<Nonombun iya, iya kili YAPAN, pe lahayan iya, iya kili YAPAN. Ngindrai ara Haiyan iya.>>
\v 31 Pe husokomburani maskei mwaron iya pe huiki yoho paiyingot iya. Tehe Ngindrai ipwai iyata Mose.
\s1 ???
\p
\v 32 Pwen tehe mbula wum masikene ihipwen hu Yisrayel humbusi topwei tehe YAPAN ipwai iyata Mose.
\v 33 Pwen hukuni wum iya kili manmanun masikene. Ndruwan pe parakeyen pe kokou para tahatini ndruw yisinan masih.
\v 34 Pe ndrutuha kapilo sipsip kamai ara laman pe kapilo mbulmwaku para ndras. Pe ndrihiyap namandran sondritiya nondriya wum Haiyan.
\v 35 Pe hukuni kokou haiyan, pe nonombun pe kei malmwat para sapiyan, pe ndrihiyap para ndrutuhan.
\v 36 Keyau iyapolo manmanun masikene ndrinanohun para totohul.
\v 37 Pe huwiri hu keye totohul pe lam iyapairi ndraikeyen.
\v 38 Pwemwan para totohun, ndraikeye totohul, pe ndrihiyap pe karam.
\v 39 Pe kamono tuntun humbusi iya paras kei malmwat para sapiyan, pe paras para kakan pe pwelekei namandran para nunu pe menmena wum masih.
\v 40 Pe hu wiri ndrihiyap namandran para tahakowa wum hu ndruwan, ndraipwei, ndruye pe menmenan masikene.
\v 41 Pe hukuni kolose hu pris, kolose Aron pe norun para mbulen iro wum Haiyan.
\p
\v 42 Humbusi melit masih tehe Ngindrai kinpwai kinata Mose.
\v 43 Pwen Mose itoholi hu tehe hu mbuluni melit masikene imwenen tehe Ngindrai ipwai iyatan.
\c 40 RAKUHUYE
\s1 ???
\p
\v 1 Pwen Ngindrai ipwai iyata Mose ipa,
\v 2 Lang sih para walah sih pe wawu kandrutiyani yumwa totohul to.
\v 3 Pe wawu kahari kokou nongan masongui iyeraliy ara, pe kayaiki kaya yumwa totohul. Pe kandruyani ndrihiyap namandran pe maihan kiramburuhiy.
\v 4 Akahari keyau kiya nondriya yumwa totohul, pe hu lam hu kayaliy.
\v 5 Kandrutuhi pwenmwen tumwiya pwasiyai kiro pakeh kili kokowa nongan haiyan. Pwen kandruyani ndrihiyap kihou pohokaram para wum.
\p
\v 6 Pe karatuni pwemweno tuntun kiro mwenen karam para yumwa totohul.
\v 7 Kaiki pwelekei namandran kiro pupura yumwa totohul mwele nu ndramat pe ndran para nunu kiyaliy.
\v 8 Karakowa hape nondriya wum para pohopoh pe kandruyani ndrihiyap kiho karam paraliy.
\p
\v 9 Pe awiri ndraikei sopsop pe atoholi wum, pe memelit masikene ita nondriyan.
\v 10 Atoholi pwemono tuntun kiya ndraikeya sopsop pe kaiki kiya haiyan pwekeyan iya pe nonombun iya.
\v 11 Pe katoholi pwelekeye nunu, keyau mamanun huro aliy ara haiyan iya.
\p
\v 12 Pe awiri Aron pe norun hu kasa karam pe kanihi hu kiya ndran haiyan.
\v 13 Pwen apwai kiyatan pe kiyki kolosen haiyan, pe atoholi yiy pe kiwiri lomwes para mbuliya yumwa totohul.
\v 14 Pwen ayoh noru aron Aron hu kasa pe asungani kolose hu para mbulen kiya.
\v 15 Pe atoholi hu tehe atoholi tama hu. Pe yihu mbuliya hu ara nongan ta Ngindrai opu, hasap kiyau hasap.
\v 16 Pwen Mose imbusi melit masikene tehe Ngindrai ipwai iyatan.
\p
\v 17 Lang sih para walah sih nondriya hayou malwoh, tandrohonga hutali Yisip, pe hupwuli yumwa totohul ta YAPAN.
\v 18 Pe huwiri kokou kolt para ndrutuyani hu ndruw huiki iya noku hu pe ndrutuyani hu ndruw pe huwiri setenan pe sotuniy iyaliy. Pwen hu wiri hu kei niwen pe huiki iye ndrita ndruw pe irahatiniy.
\v 19 Pwen hutolani ndrutuhan hasap iya, pe iyamulan hutolani ndrutuhan hasap iye ndrita hasap mamu.
\p
\v 20 Pwen huwiri pat maltoh nongan haiyan ta YAPAN nepo iratuluwi pe huiki iye nondriya kokou haiyan. Pwen hutolani ndrihiyap iya ndritan.
\v 21 wen hu wiri iya nondriya wum pe hu ndruyani ndrihiyap iho lohowi nongan haiyan.
\p
\v 22 Pe huiki keyau iho sahin iya yau te Hai nondriya wum ariya, ara haiyan iya.
\v 23 Pwen huiki ndrihinorun hu iye keyeu iya ngala Ngindrai tehe YAPAN kinpwai pwen kinna kili Mose.
\p
\v 24 Pwen huiki parakeye mwan iro tine nolo keyau iya pwen te Tolau.
\v 25 Pwen hutolmwani mwan iya ngala YAPAN, tehe Ngindrai kinpwai iyata Mpse.
\p
\v 26 Pwen kamwono tumiya pwasiyai iro tine ndruwa ndrihiyap ndruwa kokou haiyan.
\v 27 Pwen hutun memelit mangonohon laiyin pe kosun iya kili YAPAN.
\v 28 Pe hundruyani ndrihiyap iho karam para yumwa totohul.
\p
\v 29 Pe huiki pwemwan para pwasiyai iro pohokaram para wum. Pwen hutun melit pwasiyai pe saingi kan. Tehe YAPAN kinpwai iyata Mose.
\p
\v 30 Huiki pwelekeya nunu iro mwlenga pwemono tuntun pe yumwa totohul. Pe humwani ndran iya nondriyan.
\v 31 Pe Mose pe Aron iyasura norun hu, husinge nima hu pe ndrika hu iyaliy i.
\v 32 Kapa hu nakaya nondriya wum ndre pakeh kili pwemono tuntun, andre hu ksunge nima hu pe ndrika hu kimu.
\p
\v 33 Iyamulan hundruyani ndrihiyap iho nondriya wum pe pwemwan para tuntun isoho karam ngawam. Pwen ara Mose hu hipwen mbuliya hu.
\s1 Kokom isoho ndrita yumwa totohul.
\p
\v 34 Pwen aleheh, kokom isa iramburuhi yumwa totohul ta YAPAN, pe nganngan iya.
\v 35 Hapeko Mose ara kiniwenei para kinna nondriya wum pwi, iya tesah kokom iramburuhi wum ngana YAPAN iroaliy ara iyat sisiyat.
\p
\v 36 Pe kokom ises iyoho paingan pe hu Yisrayel hurakou pe hu rokai iya ndruwa kokom.
\v 37 Pe kiya kandrah kiyakuw kihou pe yihu andre kakuw i.
\v 38 Pe hu Yisrayel lang huro ndruwa kandrah iho ndrita wum, pe ping ara hurondruwa mwan tehe sahin nombuwe kei. Ipo-o huyarayah iya kol tehe Ngindrai kinpwai kinnatahu pwen.
